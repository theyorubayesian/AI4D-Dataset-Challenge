MASARAUTA - Masarautaa - Wattpad
Yasmin! Yasmin! Wai tana ina ne, Gani baba ta shigo da sauri da kofin roba a hannunta wanda yake dauke da kunu aciki ta daga shi daga kwance ta bashi kunu abaki ya sha ya bata fuska, baba ka daure ka sha don ka samu maganin nan yayi maka amfani kaji baba, ta kuma kai kofin roba abakin sa ya sha duk da da kyar yake hadiyewa, salamu alaykum daga soron gidan tayi sauri ta amsa, mama gamu a nan dakin yaya buba, Hanne wadda yasmin ta kira da mama ta kware labulen dakin ta shigo tana ah'a mallam abun har ya kai kwance tazo da sauri ta kama shi suka zaunar da shi yasmin ta saka mishi pillow abayan shi sai ga buba ya daga labulen dakin yana mama kin dawo? Damah mai martaba ne ya aiko da baiga baba a fada ba wajen sati biyu kenan shine naje nayi masa bayanin abunda ke damun baba sannan da irin kudin da asibiti suka zuba muna sai yace ba komai azo da mota aje da sarkin gida asibiti abiya ko nawa ne ya kamata haka mai Martaba yace, Yanzu dogarawa zasu dauke shi Muje babbar asibiti, Sallamar sarkin gidane ya Katse yaya buba daga labarin da yake bamu daga chan waje bai karaso ba yaya buba yayi saurin amsawa tare da cewa su shigo mu dauke shi sun shigo sun dauki baba sun saka shi amotar sarkin gida mai Kirar Peugeot 406, yaya buba yace mama ku samemu asibiti mun wuce, na shiga dakinmu Wanda yake kallon dakin baba da mama sai bandaki da yake daga Gefen dakinmu sai wani wuri da akayi wa Dan katako saboda girki daga baya shi kuma sai wani matsakaicin dakin store dinda bazai wuce dakin da katifa daya Zata shiga ba, na fito Kenan naji mama ha tambayan yaya hafsa ko da chanji awurinta zamu je asibiti sai tace ai tayi gyaran kayan Wata makociyar mu tun satin da ya wuce sai yau ta kawo Mata dari biyu da Hamsin
A asibitin muna sauka daga kan adaidata sahu muka hange han hancin motar sarkin gida muna shiga gate din muka hango wani mutum ya tsaya dai dai jikin motar yana musu magana sai ya juya ya kirawo nurses din suka zo da wheelchair suka daura baba akai a dai dai lokacin mun karaso yaya buba keyi wa mama bayanin ga likitan da zai Duba baba, muka bi bayan likitan muka shiga emergency muka wuce direct office dinsa, ga patients nan da yawa suna Jira amma Abu na gata da taimakon mai martaba da ya aiko sarkin gida ba muyi awa a tsayi ba suka gano abunda ke damun baba suka masa allurori suka bashi gado, muna nan a tsaye a balcony din Male ward sai ga yaya buba ya nufa to mu da murmushi yake gayawa mama baba ya samu sauki fa, haba buba yanzun muka kawo shi fa zama fa da kyar yakeyi Cewar mama, yace kuzo Muje ku ganshi sai ku wuce gida tunda dare ya Somayi, muna tafe ne yake cewa ma mama AI Ciwon zuciyar baba bai kamata ace ya kunburar masa da zuciya ba inji likita yace maganin da yake sha ne basu kamace shi ba da kyar security din kofar shiga ward din ya barmu muka shiga saboda ba lokacin ziyara bane ba
Muna shiga na hango baba azaune yana magana da sarkin gida da ke zaune kusa da gadon da aka kwantar da baba, mama tayi mamakin ganin baba ya samu sauki nan take sai dai yace mu godewa wa Allah shine abin godiya, nan take baba yace mu wuce gida saboda dare Sannan daga gidan sarkin gida za'a kawo mishi abinci, Muka mike yaya buba ya rako mu, yanayi wa mama bayanin sun hana baba cin yaji, maggi mai da gishiri, yasa hannu aljihu ya fito da kudi ya mikawa mama dubu goma yana cewa ayi cefane sarkin gida ne ya bada dubu ashirin wai mu rike, ya rako mu har titi muka haw adaidata sahu muka nufato unguwar jaki bauchi
Saffiyya Abubakar Abdallah bawuro shine asalin sunana, ni haifaffiyar bauchi ce amma asalina 'Yar sokoto ce, bodinga, abdullahi bawuro shine mahaifin baba Wanda tun asalinsu amintattun bayi ne na sarkin sokoto ne Wanda sarkin musulmi ya bawa sarkin bauchi Abdulrazzaq awani wasa da akayi lokacin auren sarki Abdulrazzaq na biyu da yazo ya auri Gimbiya Amama diyar sarkin sokoto, alokacin ne kakana yabar asalin sa, yabar tushensa, yazo yayita bauta har watarana yayi aura ya samu 'yayansa guda 2 mace (safiyya) wadda naci sunanta da namiji Abubakar har bayan rasuwar sa a bauta ya kare, har 'ya 'yansa suka taso a bauta
Sakamakon sarki mai adalcine an samu ilimin addini sosai har 'yayan bayinsa da almajiran nesa da kusa
Abubakar ya taso da kwazo da bajinta ga ilimin alqur'ani sai sarki ya yenta shi ita kuma dai safiyya ta samu Uwargida sa'adatu ta 'yenta ta har tayi aure, adaidai lokacin da sarkin Borno ya halarci garin bauci ne yazo ma da sarkin da bayi matuka acikinsu ne aka samu mahaifiyata wato hannatu, 'yar asalin garin borno inda ma take bangaren shuwa, bayan sarki ya saurari bukatun amintaccen 'Dan bawansa yasa aka 'yanta hanne aka aura musu ashekarar sarki ya aurar da bayi ya kebe musu masauki a achan bayan layin gidansa inda akeyi ma layin lakabi da sashen bayin sarki Abdulrazzaq wurin ya koma tamkar unguwa saboda duk bawan da yake gidan sarki yanada masauki kusan duk ya 'yenta su sarki mai adalci, ko wane bawa yasan lokacin aikin sa akwai kofa da zata sadaka da gidan sarki da layin bayinsa, dalilin da yasaka har mu munayi wa ahalin gidan sarki bauta har gobe kenan, don an rikemu da gaskiya, mu 'yayan 'yayan bayinsa har mun samu ilimin boko ba na addini ba kawai
Zaman lafiya sosai tsakanin babanmu da mamanmu saboda mamanmu hanne ba mai fada bace, bata da hayaniya baby marsala atare da ita haka ma babanmu sai dai zuciyar da ba'a Rasa ba chan, haihuwar hanne shida amma hudu kawai suka tsaya, Abubakar (yaya buba), shine na fari sai Abdullahi(wada) shekararsa hudu ya koma ga mahallicinsa, sai yaya hafsatu, sai mariya itama kwananta goma aduniya ta koma, sai ni safiyya naci sunan 'yayar baba itace ta saka mun (yasmin) sannan halima(ummi) sunan mahifiyar su baba, Halima tana yawan zuwa wurin Goggo safiya saboda ita batada 'ya mace namiji ne kawai ta Haifa, Abba
 - Comments - 
Pls ya zaayi insamu  cigaba
seem it will be enjoyable
MASARAUTA - MASARAUTA - Wattpad
Ran sarki ya dade Ma'aikatan sa sunata rusunawa suna gaida shi amma hankalinsa ya gushe tafiya kawai yakeyi, jefa kafafunsa yakeyi ta ko ina, ikon Allah ne yakai Yarima mai jiran gado sashen sarki inda babu Wanda zai masa shamaki da ganin mai martaba mahaifinsa, ya daga labule yayi Sallama, Mai martaba yayi karfin halin dago kai ya amsa ma mafi soyuwan 'da agaresa, 
Mai Martaba Sarki Abdulrazzaq mai kimanin shekaru 78, Matansa Hudu, Sarauniya sa'adatu uwargidan mai martaba, Sannan Hajiya Fadimatu, Sai Gimbiyar sakwato Amama, sai Hajja Iman Yar mutanen Yemen ce, 'ya Yan mai martaba Goma sha daya ne Mata Goma Namiji Daya Tak Kamar Rai Wato Abubakar(Modibbo) Wanda yaci Sunan mai martaba mahaifin Mai martaba sarki Abdulrazzaq
Addua ce da kuma taimakon Allah ne Yasa sarki Abdulrazzaq ya samu haihuwan 'da namiji bayan 'ya'yansa Mata goma sai ya fara tunanin shikenan idan ya koma ga mahallicinsa sai dai sarautar ta koma wani gida tunda shima kansa mahaifinsa shi kadai ya Haifa sai kanuwarsa wadda ke auren sarkin zaria, alokacin shi har ya fitar da rai, kwatsam sai Uwargidansa ta samu kanta da laulayi Kuma sai taki gayama sarki inda abun ya tsorata domin ita rabon ta da haihuwa shekara 9 kenan, Allah mai iko, alokacin ta kasa fuskantar sarki ta gayamishi saboda zai tada hankalinshi ya fara tunanin 'ko 'da namiji, Gashi kuma duk Matan gidan sun ma daina haihuwa, ai Kuwa gulma da tsegumi ya fara yawo acikin gidan sarki Abdulrazzaq, kishiyoyin Uwargidan sarki suka fara tsegumi tsohuwa da ita da ciki, mu yara ma mun hakura amma ita dai sai ta haifi 'da toh ai sai yayi, Ranar da sarki Abdulrazzaq yaji Wannan labari da rana tsaka ya shigo dakin uwargidan sarki, Matan dake tare da ita da kuma bayinta suka basu wuri, tana ganinsa ta Mike tana ran sarki ya dade sai kuwa ga ciki ya fara girma, daya lura sai ya hango shi, yayi murmushi, Sa'adatu kuma da tsoro afuskarta tace mai martaba ka ga cikin ko, yace Allah ya sauke ki lfy, dukda bazan saka ran 'da ba amma ko gimbiya kika karo mun zanyi matukar farin ciki, Allah ya sauke ki lafiya, ta amsa da ameen, Zuwan uwargidan sarki asibiti na farko tace kada aduba Mata, bata so ta sani, idan baka lura ba sosai baza ka gano tanada ciki ba, saboda Sa'adatu doguwar bafullatanan adamawa ce diyar wazirin adamawa ce, fara kyakkyawa ce kwarai da gaske gashinta har gadon bayanta, shiyasa duk 'ya'yan da ta Haifa sunfi duk yaran gidan kyan, Fulani Jalila itace yarta ta farko kuma 'yar sarki ta farko tana aure agidan sarkin kano, sai Fulani Maria wadda take auren sarkin Gombe ita ce matarsa ta uku, sai Fulani sa'adiya dake auren Former Governor of katsina state, sai Fulani Malaika dake auren prince of Gwandu emirate, sai Fulani amina wadda ke auren Minister of FCT na garin abuja a yanzu haka, Lokacin haihuwar cikin dake jikin uwargidan sarki gidan yayi tsit kamar ba wani mai numfashi agidan daga chan sai ga shewar Mata suna Allahu Akbar, sarkin gida yayi sauri yazo dab da shashen uwargidan sarki yace ku kasa dani in dauka manah jakadiya tace ai bana nice zanje kasa mai tsarki ta wuce zuwa fada sarkin gida yabi bayanta, ta fado zaune gaban mai martaba, tace sarki mai adalci, gagara gasa mazan jiya kuma ba yau, sarkin gabas kaine buhun kaya idan sun cika ka sarki basu dan naka, ayi mini alkawarin kujerar hajj bana in fasa kwai kowa yasha ruwan kwai, Jakadiya ba baki kujerar ummara da hajj, tace yau uwargidan ka ta haifo, yarima dan sarki kamar sarki, nan take wuri ya karade da Busan Sarauta sarki ya dinga rabon kujerar makkah, bauchi ta dade bata ga irin wannan bidiri ba, 
Ya duga gab da mahaifinsa, yace mai martaba ni banaso inyi aure yanzu, mai martaba yayi murmushi tare da yin tari sannan yace yarima dolene ka ajiye iyali yanzu ma ba sai nan gaba ba saboda nan gaba kadan dole ne ka jagoranci jama'an bauchi, ka daina fushi yarima kaji dan Albarka, yace toh mai martaba abari in zabi mata, uwargidan sarki tana gefen sarki ta kada baki tana cewa Eh manah abarka ka zabi mata chan kaje ka zabo juliet ko janet ko? Kiyi mishi ahankali manah cewar mai martaba, 
Yarima modibbo zaune a shashen sa shi kanshi yasan yana bukatar matar aure amma gsky baya son Gimbiyar katsina khalisat wadda Anty sadiya tayi wannan hadin shi kwatata bata mishi ba, sai abokanan sa suka shigo shashensa Ibrahim yana cewa yarima a balcony? Mallam ka tashi Muje fada ka fara duties din da aka hallice ka domin su ya daure fuska sai 'dan uwansa ameen prince of Yemen 'dan kanuwar mahaifinsa wadda yake abokin sa yace modibbo dolene fa ayi wannan auren, ni fa banga leifin yarinyan nan ba da kake cewa baka so, toh mallam ka Aureta manah cewar modibbo suka kwashe da dariya suna 'dan zafin kai sai sallamar khalifa 'dan jakadiya hasana wadda tayi rayuwarta gaba daya agidan sarki yanzu ma tana kwance jikin ya tsufa, shakuwar modibbo da khalifa tun suna yara suke kuma bayan uwargidan sarki babu Wanda ya isa yayi magana yarima ya dauka inba shi ba, shima bazai nuna ya dauki maganar sa ba saboda tsabar taurin kai sai dai ya gwatsale sa amma kuma anjima zakaga yayi Amfani da maganar
Anyi fama da yarima wurin auren khalisa, haka ma aurensa na biyu da 'yar Gwamnan bauchi, bayan shekaru hudu da aurensa da khalisa ya kara auren Hauwa yar gwamna bauchi, auren su da shekara uku yaje kasar dubai check up saboda rashin haihuwa a duba shi chan yaga Dr
Zeina ya auro ta ya kawo ta kasar najeriya ya bude Mata asibiti mai suna Masarauta clinic, shekarunsa ashirin da aure amma babu rabo
Uwargidan sarki duk tabi ta damu, haka shima sarki Modibbo, shekaru sha bakwai da hawa bisa karagar mulki amma shuru
SHEKARU SUN SHUDEyaya buba yayi aure, yaya hafsa ma tayi aure, ta auri likitan nan daya duba baba a babban asibitin bauchi daya kwanta lokacin rashin lafiyarsa na zuciya, Dr Auwal ya nuna yana sonta baba kuma ya bashi anyi auren an kaita sokoto road bauchi gidan yaya hafsa yayi kyau saboda cewa yaya Dr cewa yayi shi zai saka kayan gida, mun dan samu matsala da dangin su saboda cewa sukayi wai bazai auri yar bayi ba, da yake Allah ne keyi ba mutum ba, sai akayi, yanzu daga ni sai ummi(Halima) muka rage agidan sai matar yaya buba da, yaya buba ya siya wani gida abayan gidanmu na marigayi hamman daya rasu yabar wa magada suka 'daga suka sayar yaya buba ya siya ya gyara daki biyu da falo, kitchen, bandaki, store da tsakar gida yayi siminti gidan yayi kyau makwabta sunyi ta yaba wa, akwai kofa ta cikin gidanmu zuwa shashensu, Anty Hanifa matar kirkice sosai, ina jin dadin zama da ita saboda nayi kewar yaya hafsa sosai
 - Comments - 
Nice
MASARAUTA - MASARAUTA  - Wattpad
Daga soron gidanmu naji Rukayya salihu na sallama mama ta amsa, ta gaida mama ta shigo dakinmu na saka uniform ina neman Jakata na dauki biro na da littafi na muka fito, Rukayya tace yasmin kinyi bacci kuwa naga idonki yayi ja, ina bacci ko yau zamuyi literature kuma wlhy ni banyi karatun novels din nan guda biyu nayi waje ina magana ta biyoni tana zaki kashe kanki akan boko abunda kina gamawa aure zamuyi miki da Mallam Abba, wayyo Allah ya amshi bakinki dab da mama ta amsa lallai yasmin kunya yayi miki yawaMuka fashe da dariya nayi waje ina cewa mama sai na dawo, munyi literature mun fito sai naci karo da mallam Abba yace sarauniya tun dazu iso yake maraicin ganin fuskarki, yasmin kiyi mun rai inzo gida manah wlhy bana iya runtsawa tunda nasan kinyi kusan yin candy, gashi yanzu maza sun taso suna sonki, na bude ido ina cewa su waye mazan? Yayi shuru yana kallona cikin idona sai da naji wani tsam nayi saurin dauke kaina nace mallam danAllah ka bani time kadan I will get back to you in sha Allah, ta juya ta wuce shikuma ya tsaya yana kallonta, ARayuwarshi bai taba ganin 'ya mace wadda ta tsaya mishi arai ba, wata takwas da haduwarsu da kuma fara soyayyarsu amma duk ya rasa sukuni akan kada wani ya kwace ta, yasmin ta koma ta zauna cikin kawayenta, Hibbah tace madam wai yaushe ne auren? Yasmin tace wane aure kenan? Suka saka dariya, Idan ba'ayi wannan auren ba fa akwai matsala saboda gaskiya abba ya kai Geji cewar nafisa shehu, suka kara kwashewa da dariya harda yasmin, chan tace naga alama kwana biyu kallon ya chanza nafisa shehu ta kuma cewa Ahaarp ai ba gayamuku duk suka sake kwashewa da dariya, ni fa ba wani auren da nake ganin zan iya yi yanzu saboda jamb ma zanyi Cewar yasmin, toh kiyi hankali kar ya danne ki inji rukayya salihu, yasmin tace banson walakanci fa, A'ahh meye wani abun dannewa? Ki dai sammasa, ya dan lasa zuma cewar Aisha shuaibu, suka ce mey zasuyi in ba dariya ba yasmin tace kuna daukar alhakinsa wlhy, Aysha shuaibu ta kuma cewa kai ku tsaya ya maganar auren ne naki nafisa, tace wlhy an daga date din aure, sai bayan azumi, a'ah ba'a kyauta ma muktar ba gsky yana jiran Zuma sai a daga a hada shi da azumi suka kuma fashewa da dariya, yasmin tace Rukayya zo mu tafi gidan tunda mun gama paper din yau sai aysha tace daga yau fa ni shikenan saboda accounting suka hada baki suna hakane fa, sukayi sallama suna bankwana, sun Fito kenan sun fara takawa sai Rukayya tace yanzu shikenan fa aysha shuaibu sai dai idan Allah ya kaddare saduwar mu, yasmin tace wlhy ni damuwata dayane rabuwa da kawancen nan namu kamar mu zauna ahaka har abada, a'ah wallahy kada mu zauna haka har abada saboda ina so inyi aure in haihu, toh ai kowa ma hakane inji yasmin, ke kalle ga mutuminki nan zuwa ta juya sai taga mallam Abba zuwa tayi mishi murmushi shima daga nesa ya sakar mata murmushi ta juya ga rukayya tace wai cewa yayi yanaso yazo gidanmu, tayi dariya tare da cewa na gayamiki ai ya kai Geji cewar rukayya, yasmin ta kai Mata duka amma ruks ta kauce, mallam Abba ya karaso yace sarauniya(sunan da tun tana karama ake kiranta dashi, wai a cewar mutane wai tana da yanayi da sarauniya) tace oga sir yayi murmushi karki manta dani danAllah wllhy na damu da yawa, yasa hannu a aljihu ya ciro tecno karama da charger ya bata yace zan kiraki tayi murmushi tace nagode kuma sai ka Kira sukayi sallama suka wuce
 - Comments - 
Wae andainayine?
cigaba pls
Still weatin u
Muna jira plz
Plssssss acigaba
Acigaba plzzz👋
