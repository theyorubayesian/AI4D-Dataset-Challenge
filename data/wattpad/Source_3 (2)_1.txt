SANADIN KI - Rayuwarmu Da Suhailat  - Wattpad
Ni da Suhailat mun taso ne a matsayin abokanan juna, shakuwar mu ta kasance tamkar ta hassan da husaina
Kuma muntashi ne da wannan shakuwar tun muna kankana
Kasancewar suhailat makwabciyar mu ce, hatta makaranta tare muke zuwa
Kai a takaice dai barci ne yake rabamu a wannan lokaci
Mai sauraro saika biyoni nan gaba kadan kasha labari
3
 - Comments - 
Nice story
I really like it
Slm ykuke
Irin wannan shakuwar gsky xan Baku shawara kuyi aure kawai amma na tabbata hakan akwai chakwakiya
Tnx
Nice story dear tnx
Wth typ of story is dis? Hhhhhh
NYC
10nk u
Waiting pls
Waiting
Sanadin ki
Sanadin ki
Waiting pls
Muna nan munajira
Waiting
Muna jira
We are waiting
SANADIN KI - GARIN GWAMNA - Wattpad
HAJIYA MARYAM IBRAHIMtana zaune akan kujerar ta mai taushin gaske tana karkada kafafunta cikin nishadi
Falon nata ya hadu sosai, ga kayan alatu irin na more rayuwa, dazarar ka shiga falon dolene ka riya a zuciyarka inama ace kaine matsayin da hajiya maryam take ciki
Hajiya Maryam mace ce dake son kallon talabijin, domin yana debe mata kewa da sanyata nishadi, matukar dai tana gida to zaka taradda ita tana kallon TV ne, musamman da safe ko da dare
'Ya'yanta su biyu duk mata ne, Amina da Suhailat
Suhailat ce babba don yanzu zata kamo kusan shekaru sha takwai zuwa tara
Wajajen karfe tara da rabi na safe hajiyar ta tashi ta fara shirye-shiryen zuwa kauye kamar yadda ta saba
Suhailat ce ta shiga falon jikinta sanye da abaya mai ruwan makuba, ta taradda hajiyan na shirin ta sannan tace Umma barka da safiya Umma taceyauwa barka, kintashi lafiya? Suhailat tace lafiya kalau, sannan hajiyar tace ita Aminan fa? Suhailat tace tana barci
Kudai kenan a kowane lokaci ranar barci saikace masu aikin banki? Hajiyar ce ta fadi hakan yayinda ita kuma suhailat ta ne kushin ta kwanta tace, Uhm, Umma kenan
Wani santalelen saurayi ne yashigo falon tareda yin sallama cikin kyautatawa, Umma ce ta amsa sallamar tareda fadin Ahmad ne yau a gidan?Yace Eh, umma
Ya durkusa ya gaishe ta cikin girmamawa tamkar yadda yake wa maihifiyar sa, don kuwa Ahmad ya sami tarbiyya sosai fiyeda tunani
Suhailat kam hankalin ta ya dauku a duniyar messenger, ji tayi a jikinta tabbas yaya Ahmad ya shigo gidan
Ta dago kanta da dan murmushi, Yaya Ahmad yau kuma an tuna da umman ne? To sannu da zuwa
Yayi murmushi, yace kin manta yau fa kwana biyu kenan kacal rabona da gidannan
Kintashi lafiya?Tace lafiya kalau, daman kwance take a 3 siter tana chating sannan ta koma ta kwanta, lokaci lokaci idanunta na kan Ahmad
Wani madaidaicin kushin ne ya gefen wanda suhailat take kwance, Ahmed ya nufeshi ya zauna
Umma ta kwalawa amina kira, sannan tafito daga dakinsu
Fitowar ta keda wuya ta taradda Ahmad a zaune cikin falon
Tadan durkusa, yaya ahmad sannu da zuwa
Yace yawwa Ameena na, kintashi lafiya? Nasan dai yanzu kika tashi daga barci, ya karatu? Kanta a dusunne, domin kunyar yaya Ahmad takeji, sannan tace Alhamdulillah
Umma tace saiki shiga ciki ki kawowa angon naki drinks, yace a'a umma na nakoshi, ni kaina yanzu ba wani abinda yanzu, nagode
Umma tace ai ko lemo da ankawo maka ka jika makoshi
Ya kalli suhailat dake kwance tana chating yace student har yanzu hutun bai kare bane? Ta dago kanta Eh, da saura
Halan kun kosa in bar maku gidan ko? Ya danyi murmushi Daman kinada wani matsayi ne? Ai amina na tariga tafiki matsayi a gidannan
Tace Daman ita kura kuka daya take, wanda kaji yau shi zakaji gobe
Ni duk na matsu hutun ya kare kona huta da gori
Umma ce ta katse ta da cewa Marar kunya kawai, ke kanki nasan da za'a kara maku sama da wata daya ba abinda ya dame ki
Kunya ce ta rufe suhailan shiyasa ko tsinki sure bata kara cewa ba
Jim kadan sai ga amina ta sake shigowa falon wannan karon rike take da wani novel a hannun ta
Ya lura sosai a bangon littafin an rubuta KAINE MURADINA, sunan littafin kawai ya bashi sha'awa yace muga littafin dake hannunki
Amsa yayi ya duba, sannan yace da alamu littafin zayyi dadin karatu
Tace eh, yanada dadi sosai
Umma tace Kaima bakada aikin yi
Ya danyi murmushi Bahaka bane umma, ni kaina a baya na dauka cewar rashin aiki ne kesa suna kwakkwafe wa karatun irin wadannan litattafan
Amma daga baya saina fahimci cewar akwai wasu abubuwa da dama da suke koyarwa ga masu karatu musamman a bangaren zamantakewa
Umma tace naji, Allah yabada sa'a
Nikam yanzu nake shirin fita zuwa kauye don yau banso in makara
Ahmad yace to shikenan umma, daman munyi waya da al'amin yace zai biyo ya daukeni muje zariya, kinga daganan sai mu rage maki hanya
Sai wurin karfe goma da rabi sannan al'amin ya iso, bayan sun gama gaisawa da hajiyar ne ya dauke su suka fita
*   *  *   * *  *  *  *Saida suka kai hajiyan kauye sannan suka dauki hanyar su ta zuwa zariya
Saura kwana biyu kacal hutun su suhailat ya kare, domin kuwa hutun first semester a makarantar su ba mai yawa bane
A A
B
U Zaria take karatu sashin B
E
zaune take tana kallon talabijin, ita kuma kanwarta Ameena sai famar karatun novel
Sai wajen karfe hudu sannan suka tashi suka dora alwala sukai sallar la'asar
Dukan su babu mai wasa da sallah, bayan su idar da sallan ne ameena ta ta shirya ta tafi Islamiyya
Fitar aminan keda wuya sai ga ahmed shikuma ya shigo gidan
Sallamar da yayine yasa hankalinta ya koma zuwa gareshi
Ta amsa sallamar sannan gaishe shi cikin ladabi, yayinda shi kanshi yaji dadin yadda ta bashi respect
Duk dacewa tabbashin su ne amma hakan bai hanasu girmama shi ba
Lokuta da yawa sukanyi ba'a irinta abokan wasa, wasu lokutan kuma nauyin sa da sukeji shikan hanasu tsokanarsa
Ya tambaye ta Umma na ciki ne? Tace a'a tana gidan inna mariya, karima ce ta haihu yau suna
Ahmad yace to Allah maidomin da ita lafiya
Suhailat cewa tayi amin, sannan shi kuma ya nemi kushin ya zauna
Gidan talabijin na farin wata sune suka saka wani shiri mai kyawun gaske, kuma shine ya daukar wa ahmad hankali
Ita kam suhailat yanzu kallo baya gaban ta, saboda hankali da tunaninta tuni suka koma duniyar yaya Ahmad
Yanada kwarjini sosai, shi namijin maza gashi kuma da girmama na gaba dashi
Suhailat kuwa idanuwan ta tsaf suke akan TV, amma sam basa iya ganin komai a wannan lokacin
Sai wani kallon gefen ido take masa, tareda tareda fargaban fadawa cikin tarkon soyayya
Ita aranta jin take da zata iya samun soyayyar yaya ahmad tabbas data more, saboda kamar ta gama samun komai na duniya ne da take bukata
Ya kalleta cikin kwarjini, sannan ta dusunnar da kanta don bataso ya zarge ta ko kuma ya gane tana cikin wani hali
Yace har yanzu amina bata dawo Islamiyyan bane? 
Tace eh, bata dawo ba, yau suna muhadara sai zuwa karfe shida da rabi suke tashi
Tashi yayi sannan yace ni zan koma, idan umma ta dawo ki mikamin sakon gaisuwana
Suhailat tace tam zataji
Fitarsa keda wuya suhailat ta fara jin kamar jiri na taso mata, nan fa ta fara sake-sake a zuciyarta
Ashe haka so yake? Shin yanzu ana nufin ta kamu da son yaya ahmad kenan? To amma ya zatayi ta fadawa ahmad yadda takeji? Tambayoyi uku kenan data fara yiwa kanta lokaci guda a rayuwa
Nan take duk wani sukuni da walwala suka fara bankwana da ita a lokacin
Tayi nisa sosai cikin tunani, ana cikin hakan ne ma umma ta dawo daga gidan suna, sallama tayi sama da sau uku amma suhailat sam bataji ba balle ta amsa
Hakan yayi matukar tayar wa umma da hankali, sannan ta matsa gefen suhailat ta dafa kafadar ta tace lafiya? Suhailat tayi firgigi Lafiya kalau, umma har kindawo? Umma cikin rashin yarda tace Sam ban yarda ba, saboda baki tabayi min haka ba
Saifa danai sallama yafi a kirga amma bakiamsa ba
Am sorry mamana
Kada kidamu, kawai kasala naji tana damuna kuma kinsan wannan karon munada exams mai zafi shiyasa nafara tunanin yarda zan shawo kan lamarin kafin lokaci ya kure
Umma tace To indai don hakane kada kidamu ni nasan cewar insha Allah zamuyi nasara, amma banso kina yawan tunani kada kuma kuma kije ki haifar muna da wata matsalar ta dabam
To umma insha Allah bazan sake ba
Umma tace to yanzu yakamata ki tashi duk wasu materials da kikasan kina amfani dasu a can saiki kintsa domin banaso yawan kiraye kirayen wayar nan da kike min wai ke kin manta abu kaza
Suhailat ta tashi ta shiga Master room din su domin amsa wayar ta dake kara
Shigowan amina kenan lokacin ta dawo daga islamiyya, suhailat ta aike ta shagon musa tela ta karbo mata dinki kafin dare yayi
*   *   *   *   *Masu karin magana sunyi gaskiya da suka ce Soyayya gamon jini ce
Wannan haka yake, domin duk wanda yaji labarin shakuwar suhailat da kadija tabbas zai gasgata cewar abota tanada rana matukar dai an rike amanar juna
Tun ranar da suhaila ta dawo anan zaria har yau bata sa kadija a idanun ta ba
Dayake yau lahadi ba'a makaranta, hakan yaba suhaila damar zuwa jamila's hostel room dake kusa da makaranta
Tayi mamakin taradda kadija da tayi acan, nan kuwa sukaji tamkar su hadiye junansu don murna
Suka gaisa da juna cikin yanayi mai kyau, abinka da students ba wani abin azo a gani ta dafa masu ba face shinkafa da mai
Koda yake masu iya magana nacewa Guntun gatarinka yafi sari kabani
Don haka manejin abincin sukayi dukan su
Sun kwashi fira kamar ba gobe, harda tsokaci sukayi akan illolin soyayyar zamani
Haka ma suka tattauna akan yarda za'abi a magance irin wadannan matsalolin
Ni kaina Yahuza Sa'idu ba karamin jin dadi nayi ba ganin yadda 'yan mata da kansu sun zauna irin wannan nazarin
Sai kusan karfe hudu da rabi bayan an sallame sallar la'asar sannan jamila ta rakanya su zuwa gida
A karshe dai suhailat a gidan su kadija na zaria ta karasa wunin ta
Washe garin litinin tun safe suka shiga lecture har kusan karfe goma
Ita kuwa suhailat duk yanayin walwalar ta ya canja, domin kuwa har kadija yanzu ta gane hakan
Karfe goma daidai lokacin suka fito daga lecture hall zuwa leisure park dinsu
Jim kadan bayan sun zauna ne kadija ta fara tambayar suhaila Suhailat my dear, I noticed something extraordinary on your face
Please what is the problem? Suhailat ta danyi murmushin mage Bakomai kawata, kawai inajin kamar zazzabi nason ya kamani ne
Ita ma kadija murmusawa tayi, sannan tace nazata ko kin fara kamuwa ne
Suhailat tace hm, kamuwa kuma? Kamar ya? 
Kadija dariya tayi har saida dimples din ta suka bayyana, sannan tace samarin makarantan nan sun fiye naci
Yanzu kam suhailat ta gano manufar kadija, har sai da zuciyarta ta riya mata cewar lallai kadija arashi take mata
Shiru tayi harna wasu yan dakiku, sannan tace Haba kadija kema kinsan halin mutuniyar
Wa ma ya isa ya tun kare ni da zancen soyayya? Kada fa kimanta ni da ke soyayya bata gabanmu a yanzu
Kawai yanayi ne irin na yau da gobe
Karfe goma da rabi sannan sukaje restaurant sukai break fast
Sabon yaushe wai barawo da maraba? Suhaila ta dade marabin ta da yin karin kumallo da rana irin haka
 - Comments - 
,6
ğŸ°
Dan Allah aci gaba plsssss
Dan Allah a ci gaba
ğŸ‘ŒğŸ‘Œ
Tnx, I beg you sorry
Jinkirin yafaru ne a bisa dalilin wasu matsalolin dana ci karo dasu a baya
Amma insha Allahu zan cigaba very soon!
Dan allah continue pls
SANADIN KI - Garin Gombe  - Wattpad
Shi kuwa ahmad yanzu garin gombe ya zame masa tamkar gida kaduna, saboda acan yake bautar kasa
Ita rayuwar duniya matukar ka rike hakuri a matsayin makamin zama da jama'a to tabbas zaka zauna da mutane lafiya
Hakuri da juriya na daya daga cikin dabi'un ahmad, wanda hakan yasa ahmad ya zama abin so ga jama'a
Yanada masoya, mutumin mutane ne tamkar dan siyasa, kuma yana bautar kasa a Government Day dake garin gombe
Safiyar juma'a kabir da ahmad suka shirya domin yin ziyaran juma'a a gidajen yan uwa da abokan arziki, gidan kawu bala suka fara zuwa
A can ne suka taradda bakuwa, ana kiranta da suna hajiya asabe
Amma kuma mutane da yawa sunfi kiranta da suna maman Kadijat
Hajiya asabe tanada kirki sosai, ta kware wajen iya zama da jama'a, kuma ga alheri
Idan kuwa kaji sun samu sabani da mutum to ya tabo ta ne, domin bata da hakuri, tanada zafi idan an tabo ta
Taji dadi sosai yadda su ahmad suka rike zumunci da karfi haka, don saida tai masu alherin azo agani saboda jin dadi
Nan kuma kawu bala ya fara bawa su ahmad labarin hajiya asabe
Shin wacece hajiya asabe? Hajiya asabe haifaffar garin kaduna ce, an haife ta ne a unguwar sarki dake cikin kaduna ta arewa
Sunan ta na yanka shine Hauwa'u, amma saboda ita ce yar fari a wajen mahaifiyar ta shiyasa mahaifiyar ta shiyasa take kara bata kiran sunanta, ba kaman iyayen zamani ba
Bata kiran ta da sunan yanka saidai na rana wato asabe
Mahaifinta sannannen dattijo ne a anguwar, kuma jinin sarauta ne
Ya rike addinin sa so da kafa, sam tsafe-tsafe da tsubbace tsubbacen su na mutanen da sam bai dame shi ba
Yana alfahari da yadda iyalin sa suke zaune lafiya da kuma irin tarbiyyan da suka samu
Mallam Muhammadu Usman Kalil shine cikakken sunan shi, amma wasu sunfi kiransa da sunan sa na kawai, wato mallam muhammadu
Wasu kuma suce Khalil
Hajiya asabe su biyu ne a dakin su, ita da usman kalil
Ita ce babba sannan usman, amma shi usman ba'a kiran sunan sa saidai abba
Lokacin asabe na yar shekara goma sha bakwai ne wata rana sun fito islamiyya Allah da ikon sa ya hada ta da wani mutumin minna dake jihar neja
Shi kuma ya fito daga kasuwancin sa a hanyarsa ta komawa neja
Mashahurin dan kasu ne dake safarar atanfofi da shaddodi, da dai dangin su
Tabdijam! Tunda lokacin da sukai ido hudu da asabe, nan fa Allah ya jarabce shi da sonta kamar yace ihu
Nan fa yayi kokarin ya tsai da ita ya fada mata abinda ke ransa, amma ta ce dashi dole ne sai ya fara shiga gidan su, saboda al'adar gidan nasu kenan
Haka ko akayi, bai koma gida neja ba a ranar saida ya shiga gidan su asabe
Al'amarin ko ya tafi cikin sauki domin mallam kalil bai tsaya ja inja ba
Yace indai yarin ya ta amince to ba matsala
Cikin kankanin lokaci
kuwa suka shirya kansu har aka tsaida maganar aure
Shekarun ta goma sha takwas cif aka daura masu aure, Hauwa'u da alhaji Ibrahim Karami
Bata cika shekara a dakin ta ba sai da mijin na ta ya biya mata kujerar zuwa kasa mai tsarki
Hajiya Asabe ita ce matar alhaji ta biyu, uwargidan sa ita ce Hajiya Lauratu
Zaune suke lafiya dukansu saidai dukan su babu wacce Allah yaba haihuwa, sai lokacin da hajiya asabe ta cika shekara tara cikin ta goma sannan ta samu ciki
Bayan wata tara ta haifa wa Alhaji ya mace
Wata sabuwar murna da farin ciki suka shiga alhaji, kai harda yan uwa da abokan arziki sukaita tayashi murna
Bayan sati daya aka zana sunan yarinya Kadijat, shagalin biki kuwa har yafi na wanda akayi ranar auren hajiya Hauwa da Alhaji karami
Gashi kuma Allah ya zubawa yarinyar kyau kamar Alhajin ne da kansa yaje kamfani aka kera masa
Alhaji naji da ita matuka don baya son yaga abinda ya tabi kadija komai kankantar sa
Tun tana karama ya sa ta makarantar kudi
Ita kuwa Hajiya Lauratu abin ya zame mata ba rawa ba tumami
Tundaga lokacin tace sam batasan abin sayen shanu ba
Masifar yau dabam, bala'in gobe dabam, kullum cikin tsegumi
Abinka da matar mallam bahaushe nan fa masuga da munafukai sukai ta zugata har ta fara shiga bokaye
Shi kuwa Alhaji burin sa a kullum baya wuce yaga dowarewar zaman lafiyar iyalin sa
Kuma babban burinshi a duniya shine ya samawa kadijat jin dadi na har abada, amma sam burin sa bai cika ba saboda tun kadija na yar shekaru takwas alhajin ya kwanta rashin lafiya
Bayan wasu yan watanni Allah ya   mara rasuwa
Duniya Kenan! Kana naka Allah na nashi ikon
! Ita rayuwar duniya wata rana kasha zuma wata rana kasha akasin hakan
Ba karamin jinya hajiya asabe tayi ba, domin rasuwar mijin nata yayi mugun girgiza ta, har saida ta kwanta asibiti na wani lokaci don har hawan jini ya kamata
Bayan wau yan shekaru ne Allah ya sauya mata rayuwar ta zuwa wata sabuwar rayuwa domin ta sake sabon aure a nan gombe
Ita kuma kadijat kanin mahaifiyar ta Alhaji Usman kalil ya roki alfarma a bashi ita a hannunsa domin ya dauki dawainiyar karatun ta
Wannan kenan!
*  *  *  *  *  * *  *  *A kowani lokaci kwanaki kara shudewa suke domin kuwa akwana a tashi semestan su tayi nisa harsun fara shirye-shiryen jarrabawa
Masu karin magana nacewa Allah raba kowa da wahala fata ce ta gari, amma ba kowa ke rabuwa da wahala ba
A tambayi talaka
Tabbas wannan haka yake, Rabi'atu abokiyar karatun su Suhaila ce, amma saboda gidan su talakawa ne saita zama saniyar ware a cikin su
Suhailat ce kawai ke kulata domin ita batada rayuwar kaskantar da mutum komai talaucin sa ko arzikin sa, wannan shine sanin darajar dan adam
Zuwa gidan su ameera a kowace ranar lahadi tamkar al'ada ce a wurin Suhailat, kuma kullum sai ta biya ta gidan su rabi'a sun taba hira
Duk ranar da zata je takan yiwa iyayen Rabi'atu tsaraba mai yawa
Ba karamin jin dadi mahaifin rabi keyi ba, musamman yadda ta dauke su tamkar yan uwanta na jini
Hakan yasa suke sakata cikin Addu'a Idan sunyi sallah
Abin yanada matukar mamaki yarda zumin ci ya lalace a zamanin nan namu, musamman idan baka da abin hannu to kaida danginka kunyi hannun riga
Idan kuma kai magana koda ta gaskiya ce ba mai kulata, saboda ka zama tamkar ba komai ba ga jama'a matukar dai baka dashi
Kai ko neman aure kaje to fa yanzu za'a fara yi maka hanya hanya ko a maka gadar zare
Ya ubangiji Allah ka rabamu da bakin talauci, ka kara rufa mana asiri duniya da lahira ameen
*  *  *   *   *    *Tun safe suka shiga makaranta saboda su samu damar sabunta karatu akan jarrabawar da zasu fara yau
Bayan sun fito daga jarrabawar ne suka nufi wurin shan iska, anan ne suka taba hira
Suhailat tace ya batun tafiyar mu zuwa gida bayan exams?  Haba suhailat, kema kinsan In Allah ya yarda kamar mun kwana cikin garin kaduna ne
Kada ki manta wannan hutun yanada yawa, kuma inason zuwa gombe don na kosa in ga mahaifiya ta
Suhailat tace Lallai kam ya kamata hakan ai momin tawa tanada jimiri ba irin hajiyan kaduna
Kadijat ta katse ta da cewa Bana son haka! Wannan wane irin cin mutumci ne haka? I am sorry, bazan sake ba
 - Comments - 
Please ku duba new love story ina da nake yi Rabin Raina @thatlovergirl_700
Toohh faaaa
Up to date shiro hmmm
Pls cigaba
Dan Allah dear ki karasa mana
Ba completed bane
Plzz cigabaansaa cos shirun yayee yawaa hope dai lfy
Pls acigaba Anty na
SANADIN KI - Gida Kaduna  - Wattpad
Ranar laraba da rana suka kare jarrabawar su, don haka basu samu komawa gida kaduna ba sai kusan karfe biyar da rabi na yamma suka iso
Umma na cikin falo suna fira ita da aunty habi data zo daga kano
Sallamar su suhailat amina tajiyo daga waje aikuwa ta fito da gudu tana fadin oyoyo anty Suhailat
Da zuwanta inda suke ta anshi kayan dake hannun kadijat
Ita kam kadijan mamaki ne yakamata matuka, ganin yarda yarinyar ko kadan bata santa ba koma ganinta bata tabayi ba amma ta amshi kayan ta, kuma tabar na suhailan
Ameena tanada kirki da tarbiya sosai harma ince kusan fiyeda yayarta suhailat, saidai kuma sam batada shagwaba irinta anty Suhailat saboda wasu lokutan Suhaila shagwababbiya ce ta kin kari
Suka shigo falon ita da kadija, su aunty Habiba ne sukayi masu maraba da zuwa
' Kadija ta durkusa ta gaida su umma, suhailat ma hakan tayi sannan tace "Umma wannan itace kadija na wacce nake baki labari
" Umma tace "Allah sarki! Sannu baiwar Allah, Suhailat ta jima tana bani labarinki
Don haka dan Allah ina neman alfarma kuci gabada hakuri da junan ku, Allah kuma ya maku albarka
"Cikin jin dadin furucin kadija tace amin, Umma mungode
Suhailat ta nufi dakinsu tana fadin To nidai zan amsa waya, idan kun gama firan keda umman taki saiki sameni ina ciki
Ita kam ita kam kadijan bakunci ne ke cinta a lokacin shiyasa ma batace mata komai ba saidai tace, to
Tashi tayi ta taradda suhaila a dakin nasu, dakin kuwa ya hadu sosai da kashiga zaka san cewar daki ne irinna yan gata
Da shigarta dakin wani novel book ne ta gani akan gadon su wanda hakan ya bata mamaki, sannan tace suhailat kenan ashe daman kina karanta novels? Suhailat tace Tabdijam! An fada maki kowa irinku ne? Ai wannan littafin na marasa aikin yi ne
Kadijat tsuki taja sannan tace nifa ba dogon surutu nace kimin ba kawai na na tambayeki ne, kuma ma in banda abinki to meye ne rashin aiki aciki, karatun ko kuwa ilimin da zaka samu?
Suhailat tace ai dolene in zuba maki surutai ma ba suru tuba, saboda kin tabo ni
Ba littafi na bane, na kanwata Amina ne
Kadija tace Allah baki hakuri
Kin kinyi sa'a yau ina cikin wani yanayi na farin ciki amma da sai kowa ya jimu
Dariya ce ta kwace wa kadijan, sannan tace Ai naga yaya Habeeb sarkin shagwaba, idan ya fara fushi sai daddy ya shiga cikin maganar sannan yake hakura
Suka cigaba da hira har saida aka kira sallan isha'i bayan sunci abinci sannan Suhaila ta raka ta bakin titi, nan suka sami dan acaba yakai kadijat gida
Acan kuwa gidan su kadija maman Habeeb ce ita kadai ke kallon T
V, Nazeera da Khaleed duk sunyi barci
Sallama tayi sannan tashigo falon, ita kuma maman Habeeb ta tarye ta da maraba da bakin dare
Kadija tace yauwa momi
Suka gaisa, Maman Habeeb tace yau tafiyar dare ce haka? Kadija tace Ah'a, da yamma muka iso
Nabiya ta gidan su suhailat ne, sam ban san dare dare ya fara ba
Tace to kidai kiyaye, Kinsan idan da ace dadyn ki na gida sam bazakiji dadi ba
Kadija tace momi in Allah ya yarda irin hakan bazata koma faruwa ba
Maman Habeeb tace to shikenan, yanzu ki adana kayan naki sannan kuma akwai sauran abinci a kicin
Washegari maman Habeeb ta da su Khadijat ita da habeeb idan sunyi breakfast suje can kabala su gaida kanwarta jummai da batada lafiya
Ita ma kadijan sam batasan cewa habeeb na gida ba, ashe shima jiya ya dawo daga kano
Wajajen karfe takwas sukayi breakfast, Habeeb ne yakai su Nazeera makaranta sannan ya dauki kadjijan suka kama hanyar su ta zuwa kabala
Habeeb wasu lokuta yana yan shaye shaye, amma babu wanda yasan hakan sabida a boye yakeyi
Ita kuwa Sallah kullum nasiha ake masa, nasihar yau dabam ta gobe dabam, a banza
Gashi kuma sangartacce a wurin mahaifinsa
Da yamma lokacin suka dawo daga gidan jummai, daganan Kadijat ta roki habeeb yaikata gidan su suhailat
Dakyar ta samu yakaita kofar gidan, sannan ta kira ta a waya
Tana fitowa sukai arba da habeeb, nan fa dukansu gaba ya fadi ras! Ras! Habeeb lokacin da ya taba haduwa da ita a kano yake tunawa
Ita kuma suhailat tunanin ta kamar tasan wannan fuskar da dadewa, sai daga baya ta tuna yanda abin ya faru
Jim kadan suka gaisa da juna bayan su gaisa da kadija
Ita ma kadijan abin ya daure mata kai, amma saboda kada su zarge ta shiyasa bata ce komai ba
Kadija tace daman mun fito kabala ne shine nacewa wa yaya habeen ya rakoni mu gaisa da umma na
Suhailat tace kin taki sa'a don yanzun nan take dawowa daga kauye
Suka shiga cikin gada, shi kuma Habeeb ya shiga mota ya zauna
Daman tun ranar da sukayi musayar baki da ita a kano bai sake sanya ta a idon sa ba
Ya dade yana tunanin lokacin da zai sake ganin ta don ya bata hakuri akan abin da yafaru a baya
Ita kuma kadija bayan sun gama gaisawa da hajiyan ne ta bata kwakwar da ta siyo mata a hanyar su ta kabala
habeeb kuwa duk ya kosa kadija ta fito su tafi gida
Wayar ta ya kira sannan yace da ita tai masa sauri ko kuma ta hawo acaba
Umma abin saida ya bata dariya sannan tace da kady ta tashi su tafi kada kuma ya barta
Data fito saida ya kare mata tsegumi sannan suka shiga mota suka kama hanyar su ta zuwa gida
Kadijat ta lura sosai yanda walwalar habeeb ta canja nan take
Tace yaya Habeeb me ke faruwa ne, kamar ranka a bace? Yayi shiru baice uffan ba, Sannan tace Sorry yaya bansan jinkirin danai zai bata baka rai ba, idan wannan ne kamin afuwa
Shiru ya sakeyi na dan lokaci sannan yace da ita ba wannan bane, ba abinda ke damun sa
Cikin yanayin rashin yarda tace to shikenan yaya, amma dai don Allah ka canja hanya don ta dazu bata da kyau
Yace Shin bana hanaki yimin zabi ba? Am sorry yaya, mubi ta inda kafi so
Yayi ajiyar zuciya sannan yace daman inason in tambaye ki, Shin wannan yarinyar kawarki ce? Tace Eh, kawata ce, sunan ta Suhailat, yayana ko ta maka wani laifi ne? Not at all, kawai wani abu ke faruwa
Tace kamar ya fa? Yace No kada kidamu, amma kuma kamar ban taba baki aiki mai wahala ba, shine yanzu naga ya dace in baki
Gabanta ya fadi sannan zuciyarta cike da kishi irin na mata, abin ya daure mata kai sannan tace Yaya habeeb ban gane ba, Wani irin aikine haka?  Idan mun isa gida zan fada maki
Yaya nifa nafison ka fadamin gaskiya, kodai kana son ta ne? No Kadijat
Look, mubar wannan maganar bana so
Dukan su a gidan gaba suke, shine ke tuka motar kamar wanda hanjin sa ya katse, ko kuma ince mai tau sayin kasa
Mai karatu kada ka gaji dani
Mu hadu wani jikon
YAHUZA SA'IDU BKY KAKIHUM
 - Comments - 
Munajiran karashe
Toohh faaaa
Wlcm back, tanks u
SANADIN KI - Birnin Zazzau - Wattpad
Coming soon
 - Comments - 
â£ï¸ğŸ’Ÿ
SANADIN KI - Jihar  Gombe - Wattpad
Coming soon!!
 - Comments - 
SANADIN KI - SANARWA  - Wattpad
Assalamu Alaikum jama'a, musamman yan uwana masoya ma'abota soyayyar wannan littafin
Ina matukar mika sakon ban hakuri ga masoya na akan jinkirin da na samu na rubuta wannan littafi akan layi
Wanda hakan ya faru ne a bisa dalilin wasu Matsalolin da nake fuskanta
Don haka ina baran addu'o'in ku
Kuma da yardan Allah wannan littafin completely yana tafe maku ranar daya ga watan nuwanba na bana
Kuma in Allah ya yarda zaku sameshi tun daga farkon shafi har izuwa karshe
Nidai kawai burina ku tayani da addu'a
Nagode! 
 - Comments - 
Allah ya bada iko
Allah ya bada iko
Allah yakai, ya kuma yaye
Nogode sosai
Ameen
Allah ya taimakiki
SANADIN KI - SANADINKI - Wattpad
Sanadinki
 - Comments - 
Please continuetion
Still waiting pls
Waitain plz
Pls naga Empty pege?
