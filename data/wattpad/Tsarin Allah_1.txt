Tsarin Allah - chapter one - Wattpad
Tsarin Allah 
Na
Aisha Abu turab
A zaune take tana dudduba wasu takardun makarantar ta,aiki take so ta fara nema
zaman nan ya fara isarta kullun banda tunani babu abinda Hindu take
shekarar ta 5 da gama jamia kenan kullun sai zaman shiru da kadaici
Hindu mace ce 'yar shekara 34,gaba daya ita haihur kano ce kuma tashin kano
A kullum ji take kamar ta dawo da hannun agogo baya zuwa wasu shekaru da suka wuce
hmmm ta nisa,yanzu neman aiki da kanshi yake zaune idan ba kafa ce da kai ba
Sallama da Shigowar danta mai shekara tara shi ya dawo da ita daga tunin da take
waalai kumus salam ta amsa masa
Kun taso kenan Ahmad ta fada tana mayar da takardun cikin leda
Eh mama,da akwai abinci ya tambaya eh akwai yi maza ka cire kayan ka dan watsa ruwa sai kaci
A'a dan Allah na dai fara ci tukunna sai nayi wankan To kawai tace masa ya shiga kitchen,bari na zuba maka,kaje ka wanke hannun ka da hand wash
Ya shiga kitchen ya fara wanke hannun yana bata labari da fara'assa mama kinsan abinda malam yace mu tambayo agida ni kadai na amsa daidai?sai ka godewa Allah tace tana dariya badan Alhaji babba ba da baka Ciba tunda dagani har Abba bamu sani ba
karbi tace tana mika masa abincin kayi maza yamma na kuma yi,yanzu idan ka zauna sai kaji an fara kiran sallar magriba
Haka nan suka zauna su biyu yana cin abinci yana mata 'yan tambayoyi tana eh ko a'a
Duk lokacin da ta kalli Ahmad sai taji dadi aranta tana kuma godewa Allah da ya bata shi
Ahmad bai kasance irin yarannan mara sa fitina ba kuma bai zama mai rigima ba amma akwai zance da tambayoyi
Har kullum addu'a take Allah Ya sashi cikin 'ya'ya nagari masu kishin addinin su
Gani take kamar bata iya tarbiya ba ko kuwa bata isa tayi wa wani tarbiya ba duba da irin abubuwan da tayi shekarun da suka wuce
Allah ka wuce mana gaba tace afili,amin Ahmad ya fada,mama me kike tunani?ba komai kawai tace masa
Da Allah bai sa ta haifi Ahmad ba bata San kuma mai zai faru ba
amma yanzu ko banza tafi karfin a kira ta da juya yadda wasu mara sa ilimi keyi kamar kai kake bawa kanka
Ahmad yana gama cin abinci ya shiga wanka ta ci gaba da 'yan aika ce aika cen ta kafin a kira salla wanda baifi Minti talatin ba
Kamar karfe goma na dare abban Ahmad ya shigo tana ta gyan-gyadi wanda ta fara tun sanda tayi wanka
Karar bude gate din da taji shi ya tashe ta
Da sauri ta mike ta shiga daki  don son ta dan kara  kintsa wa kafin ya shigo,ta dauki cingam mai dan mint tasa abaki
Yasa key yana kokarin bude kofar sa ta dawo Palo
assalamu alaikummm ya fada yana jan sallamar daga karshe da murmushin sa a fuska
Hindu ta amsa masa tana mai karasa wa gurin sa,ya bude hannun sa ya bata wani babban hug
Ta shige jikinsa da murnan ta tace masa sannu da zuwa yace yauwa maman Ahmad
Har yayi bacci kenan?ya tambaya,tun dazu ma kuwa wai da jiran ka zaiyi amma bacci ya dauke shi anan daker na samu ya kwanta
aiko banji dadi ba,naso tun dazu na dawo wlh ibrahim ya tsayar dani
where is my kiss ya tambaya ta juya ta bashi peck a kumatu yace wannan ai rinto ne kiss nace ba peck ba
Ya samu kujera ya zauna ya jata ta zauna akan cinyar sa ya kara hugging dinta kamar sun dade basu hadu ba sannan yace ya gidan? tace Alhamdulillah bari na kawo maka abinci,A'a bazan samu cin abincinnan ba  kinga dare yayi in naci na kwanta bazan ji dadin ciki na ba kiyi hakuri,ba komai kawai tace amma ba taji dadi ba
Bari to na hade abincin nasa a fridge ta fada tana kokarin tashi Ni kuma kafin ki gama bari na shiga na watsa ruwa
Kiran sallan asuba na farko shi ya tashi Farouq mijin Hindu,yayi adduar tashi daga bacci ya kalli gefensa inda matarsa take
yasan bai isa ya tashe ta ba  azauna lafiya shi dai azuciyar sa, ya so ace Hindu ta kasance acikin mata masu himma sosai gurin ibada amma sai ya same ta akasin haka, rashin tashin ta sallar asuba acikin halayen Hindu yafi komai damunsa
Ya tuna lokutan da yake tashin ta abaya sai tace ita bai iya tashinta ba firgita ta yake idan ya kira sunan ta da karfi, babu abunda bata fada duk don ya kyaleta haka yana ji sai dai in asuba tayi ya wuce masallaci saboda zaman lafiya kar ransa ya baci tun asuba amma nan bada dade wa ba ya keson  yayi maganin abun
Hindu itace mace ta farko daya fara gani yaji ya naso ta zama matarsa wacce zai rinka farka wa kullum yana ganin ta agefen sa
Yayi murmushi da ya tuna lokacin daya ya fara ganin ya;'yar yarinya kyakykyawa fara,ga mayan idanuwa duk da hancin ta ba wani mai tsaho bane amma tana da lips mai kyau
CUTE! Itace kalmar da ya fada lokacin da ya ganta a bikin kanwar sa
Tana ta shan rawa sa'ilin da aka kira kawayen amarya da ganin ta kasan bata da damu wa
duk da ya tsaya a gabanta ya barnatar da kudi gurin lika mata kudi bata ko kalleshi ba balle tasan ya nayi, wannan halin nata shi ya kara jansa gurin son ya santa sosai
Jira kawai yake a tashi yayi wa wannan yarinyat mai kyau magana amma koda aka tashi,sama ko kasa ya neme ta ya rasa
a haka ya koma gida yana tunanin yadda zai kara ganin ta gashi yau an gama biki don kuwa ita kanta amarya daga gidanta tafito dinar
Ya shafi fuskar Hindu da hannunsa ya tashi ya shiga alwala
Karar kofar toilet da ya rufe shi ya tashe ta,ta juya ta kalli inda ya tashi sannan ta juyo tasa hannu bedside drawer ta dau wayar ta taga biyar saura
Alhamdulillah tace azuciyar ta yau dai ta tashi don wallahi ba'a son ranta take sallah da safe ba,ga kuma wani kallo da Farouq yake mata duk lokacin da ta makara
Bari ta jira fitowar sa itama ta shiga,mintuna kadan bacci ya sace ta
"I'm not perfect"Username AishaAbuTurab
 - Comments - 
Tsarin Allah - chapter two - Wattpad
Hindu Usman sunan ta,itace 'ya ta shida tsakanin Alhaji Usman da Hajiya Fatima
'Ya'yansu goma maza shida mata hudu,Abdur Rahman shine na farko sai Aliyu, Hadiza,umar,Tariq,Hindu,Bara'atu,mariya,Sadiq sai dan autansu Mahmood
Hindu nada shekara 15 Abdur Rahman babban wansu ya rasu lokacin yana final year dinsa a university,wannan rasuwar ba karamin taba ta tayi ba duba da irin shakuwa da sukayi dama kuma Hindu irin yaran nan ne wadan da suke very sensitive,abu ko kankani ne damun ta yake balle rashin dan uwa
Alhaji Usman ya kance a cikin 'ya'yansa Hindu itace bata da kwarin zuciya ko kadan,idan abu ya dameta a zuci take barin sa babu wanda za tayi kokarin sanar wa
Yasha kama ta tana kuka ita kadai amma juyin duniya baza tayi magana ba
dalilin haka ya ke yawan yi mata kyautar littattafai kala-kala na addini
Duk wai don ta samu ta rinka dan debe kewa
Ita kanta Hindu gwanar karatu ce tun tana yarinya har ta kai teens dinta
Tsarin gidan su Hindu ne kowa sai yayi karatu zuwa higher institution,Yayan su Aliyu da ya karanci chemistry yanzu haka yana aiki a federal ministry of health a Katsina da matar sa aunty zara wacce cousin dinsu ce da 'ya'yansu biyu,sai aunty Hadiza mai aure a Abuja da 'ya'yanta shida ita hausa ta karanta
Umar ma a Abuja yake yana aiki da firs da matarsa daya da 'ya'ya uku,Tariq kuwa a kano yake kuma architect ne yana shirin aure
Hindu da sisters dinta duk suma a kano suke,Bara'atu business admin tayi kuma 'ya'yanta biyu ga cikin na uku tana aiki a admin department na akth,sai Mariya mai 'ya'ya biyu ita english edu tayi tana teaching a wata makarantar gwamnati
Sai Sadiq da Mahmood inda Sadiq yake Alkalam a Katsina,Mahmood kuwa yake Maitama Sule university dake Kano
Gidan su abin sha'awa ne saboda yanda suke son junan su da kuma irin kulawar da iyayen ke nuna musu
Alhaji Usman ba wani mai kudi bane sai rufin asiri amma bai kasa bawa yaransa tarbiya mai inganci ba,kuma yana kokari sosai ganin 'ya'yansa sun sami ilimin addini da na boko
Sai dai fa duk abinnan ance hali zanen dutse,dan kuwa kowa da irin halinshi a 'ya'yan nasa duk da dai Alhamdulillah amma Hindu akwai taurin kai,kafiya da rashin son sabo da jama'a wanda yasa mutane ke mata kallan mai girman kai
fatanshi kullum Allah Ya basu abokan zama na gari musamman Hindu mai baudedden hali,a kullum gani take ta iya kuma yadda take so ayi shine daidai
wannan kenan
Hindu geography ta karanta a Buk don tayi karatu har zuwa masters amma Farouq ya kafe akan baza tayi aiki ba
Amma kwanannan ya fara canza ra'ayi akan aikin nata don shima yaga yanda take zaune shiru ko da yaushe a gida kuma zaman tunin Hindu baya mai dadi duk da dama ba wasu kawayene da ita ba amma bature yace an ideal mind is the devil's workshop kullun da sabon salo take zuwa masa idan shaidan ya gama hure mata kunne
Gashi kuma ta tashi a wani yana yi na tsara wa kanta rayuwa saboda rashin fadar matsalar ta
kafin aurenta da duk abunda zata yi sai tayi istikara hatta course din da za tayi a university sai da taita addua
Shi yasa ta tabbata zaben Farouq da tayi kuma Allah ya ba ta shi a matsayin miji shine zabi na farko da ta tabayi mai kyau a rayuwar ta
Ba ta manta ranar da Farouq ya fara zuwa gidan su lokacin tana remedials a Buk ta dawo gida agajiye ga kuma yunwa saboda ranar monday ne,tayi azumi,yaron makotansu Sani ya shigo aunty Hindu wai ana sallama da ke a waje yace mata
waye?ta tambaya,wai yayan su Billy ne
Billy kuma?ta tambayi kanta,Billy daya ta sani kuma jiyan nan sunday suka kaita gidan ta banda ita ba ta san wata mai irin sunan ba
Ka ce ina nan?ta tambayi Sani eh mana ba ga kinan ba,kai! Ba haka na tambayeka ba,shidin da yake waje ka fada masa ina nan?
eh mana ina kofar shagon hassan na ga dawowar ki
Amma Sani baka kyautamin ba,yanzun ko hutawa banyi ba har ka rakito min wata matsalar ta fada tana fita zuwa gurin hajiyan su,shi kuwa Sani ya fita yana dariya yaje yace tana zuwa da tasan be ce tana nan ba da baza ta fita ba sai dai ta tura shi yayi karyar bata nan
Hindu tana shiga dakin Hajiya ta tadda ita akan sallaya don ka'idar ta ne idan tayi sallar magriba ba ta tashi sai bayan isha'i
ta danyi jimm kadan sannan tace ya akayi ne Hindu?wai Sani ne yace ana sallama dani
Yanzu haka?ta tambaya saura kadan fa akira isha'i,maza to ki leka amma karki dade ni bana son irin haka
A haka ta fita ko gyara fuskar ta bata yi ba saboda bata da lokacin bata wa a wajen,a kofar gidansu ta tadda maza guda biyu,ta dai gane daya daga cikin su,da shi su billy suka zo kawo ma ta iv
Dayan kuwa gaskiya bata san shi ba,sallama tayi suka amsa atare sanna suka gaisa,Hindu tayi shiru ta kalli wanda ta gane din acikin su don ko zata san dalilin zuwan su
wanda bata sani din ba shi ya fara magana,sunana Farouq brother din Bilkisu friend dinki da aka gama biki jiya,okay tace masa,sannan ya ci gaba Wannan kuma friend dina ne yace sau biyu yana kawo su Bilkisu gidan nan
Hindu tace na dai gane shi sun kawo min iv shida su Billy ko? ta tambayi abokin,eh 2weeks ma da suka wuce kunyi bikin wata friend din taku kuma mu da su Billy muka kawo ki gida
Kwarai Hindu ta tuna da su suka kawo ta gida lokacin bikin Maryam amma bata gane shiba sai zuwan su na biyu aiko ya fiya surutu,
ta gyada kanta alamar ta eh ta tuna sannan yace suna na Nasiruddeen kuma Farouq shine dalilin dawowar mu gidan nan amma naga kamar sauri kike ki koma gida
kuyi hakuri,ban dade da dawo wa ba gida ne daga makaran ta shiya sa
Farouq dinne yayi maza ya ce babu komai sai dai kawai tunda mun ga gidan ki bamu lambar wayarki sai muyi magana a waya,har zataa bayar ba daidai ba taga rashin amfanin yin hakan tunda sun san gidan nasu zasu kara dawo,kawai ta bayar,yace ya sunan?ta kalleshi tace Hindu
i'm not perfectwannan littafin kirkiranshi akayi      Stay footAnd don Allah arinka danna 
 - Comments - 
Tsarin Allah - chapter three - Wattpad
Tsarin Allah     Na Aisha Abu Turab        @fantafar
Firgigit Hindu ta tashi da salati abakin ta,ta juya ta dubi Farouq dake jin wa'azin malam Lawan a radio wanda an kusan gama wa ma,bai kalle ta ba,tayi adduar tashi daga bacci azuciyar ta,ta tashi ta shiga toilet don yin alwala amma me?sai taga period dinta yazo
Yanzu idan ta fara sallah sai ta rama wannan sallar kenan hmm!ta nisa,sallar asubar da ta rasa saboda lattin yin salla suna da yawa,kila da ta tashi da wuri da har sai tayi sallarta kafin period dinta,koma dai meye wannan sallar sai ta rama
Wanka kawai tayi ta fito,tayi maza ta kimtsa ta fita don azatonta,Farouq yayi bacci don idan ta juyo ta kalleshi,sai ta ga idonsa a rufe,shi kuwa Farouq ikon Allah Yake gani,yau ko sallar bai ga alamar zata yi ba ko kuwa bayan fitarsa tayi?  abunda Farouq ya tsaya tunani kenan
shi ya san Hindu nada kirki,ga kyauta don bai taba cewa zai yi kyauta ta hana ba,sai dai tace a kara,kuma ya sani yayi kura-kurai da yawa farkon auren su da yanzu yake tunanin son da Hindu take masa ya ragu,kuma duk da haka yasan son da suke wa juna ba kadan bane,amma meke faruwa da ita haka?banda matsalar ibadar Hindu,ya san gani take kamar baya son kyautata ma ta,amma shi barnar kudi ne damuwar sa,kar ya saba mata da bata kudi kuma ranar da babu ta dame shi
yana wannan tunanin ya jiyo hayaniyar ta da Ahmad,"Dan uban ka kayi sauri an makara!tun dazu mai kake a toilet?karka bari raina ya baci"
Zuciyar sa ce taji ba dadi,shi wallahi da Hindu ba ita ta haifi Ahmad ba da sai yace ta tsani dannan nasa,duk safiya sai anyi wannan,ranshi yana baci kullum idan yaga yadda take wa wannan dan nashi kwaya daya,wataran sai yaga kamar danta bata masa rai take yi,shi ya kasa gane irin wannan abu haka, komai so take ayi da sauri,yadda take so,kuma ta tsara,don Ahmad kafin ya shiga toilet duk safiyar duniya sai ance kaza zaka fara yi sai kaza
ko shima haka take masa gurin zaben kaya ko hular da zai sa,kai hatta magana idan yayi wataran sai Hindu tace ba haka ya kamata yayi ba
Wannan abun ma yana damun sa,Ya tabbata tsari da hadin Allah sannan da son da suke wa juna shine yasa suke zaune inuwa daya
Ya sakko daga kan gado ya fita daga dakin nasu ya shiga palonsa ya bulle kitchen inda ya jiyo motsin ta,yana shiga ta juyo tace ina kwana?yace lafiya,ko kinsan ko ina anajin hayanir ki kuwa?Don Allah ki rinka tausasa maganar ki akan Ahmad,kefa uwace,a kullum magana mai kyau ake son ki rinka furta masa
ta kalli Farouq rai a bace tace kai dai ka kusheni kullum shine burin ka,daga cewa ki gyara mai ya kawo zancen kushe acikin wannan,Hindu tayi masa shiru ta ci gaba da aikin ta,Farouq ya jijjiga kai ya fice zuwa dakin Hindu inda nan ne Ahmad din ke kwana
Ya shige palon ta sannan ya shiga dakin,amma bai ga Ahmad ba, Ahmad!ya kira sunan da dan karfi kadan "uhmm" Ahmad ya fada alamar ya na toilet,kana jina,kayi sauri ka fito ka ji,saboda karka makara,kaga jiya saura kadan arufe gate muka karasa,Farouq ya fada yana kasa da murya alamar lallaba wa
ita dai Hindu tana kitchen tana jiyo su,ita ta kasa gane dalilin da ya sa Farouq banda kushe ta baya komai sai kace shima abun duk da ya kamata yayi a matsayin shi na miji yana yi
Shekarar su goma da aure har yanzu basa fahimtar juna,shekara goma mai dadi kuma mai wahala,Hindu dai kam bata da wata matsala da Farouq sai maganar kudi sai kuma yawon kusheta da yake yi komai tayi sai ya samu dalilin kushe wa,aganin ta wannan matsalar sa ce babu mai hanata abin da taga dama idan har bai saba sharia ba
Amma kam tunda sukai aure Farouq maganar kudi itace ke sawa suyi fada,lokacin tana amarya dake ba'a dade da bikin su ba aka fara azumin watan ramadan kullum sai sunyi rigima gurin ba da kudin cefane,ba dan komai Hindu ke damuwar ya bada ayi cefane ba illa fita kunyar bakin da kullum sai ansha ruwa da su,yau abokan diploma,gobe na secondary,jibi na kasuwa,wataran kuwa na university,kullum mutum sun kusa goma,da Hindu ta gaji sai kawai tasa sadakin ta agaba tarinka zara tana musu dabge, sadakin da Hajiya tace taje ta karbi wani kudin a wajenta ta cika ta sayi awarwaro na gwal ta ajiye
ranar da Hindu kudi ya yanke mata,rannan taga tsiya sabo da ranar cousins dinsa ne zasu zo,aiko yace bakin ciki take don bata son 'yan uwansa shi yasa tace ba kudi a hannunta
Hindu tasha kuka ta godewa Allah
Ta gama hada abincin makarantar Ahmad sannan ta hada masa abincin safe da zai ci kafin ya tafi,ya gama yana Mama sai na dawo,tace Allah Ya kiyaye Ya kuma bada sa'a,Abbansa ya wuce da shi makaranta saboda makarantar da dan nisa,itama zabin Hindu ce,ba yanda Farouq ya iya da mitar ta,haka ya cen zawa dan nashi makaranta daga wacce yake a kusa
Suna fita Hindu taci gaba da girka musu abinda za suci idan Farouq ya dawo,wani lokacin kuwa suna fita take darewa gado tayi baccin minti 40,gidanta babbane amma bata da mai aiki saboda mai gidan baya so
Tun kafin a kawo ta 'yan jere suke ta fadin "wannan sai da me aiki,gida kato toilet 5,daki 3,palo 2,dining area,kitchen,store da kuma extra daya ke kamar office ko library ne oho", haka akai ta haya niyar
Lokacin da aka kawota tana level one,ga aikin gida ga school amma Farouq yace bashi da kudin daukar mai aiki,in zata tafi makaranta tare suke tafiya saboda shi kansayana level 3,ya dauki naira dari ya bata yace taci wani abu
idan ta tuna da wannan yanzu abun sai yayi ta bata mamaki ,ya bata dari taci abincin zaman yini guda a makaranta,shi kuma su shiga restaurant shida abokansa yayi balantiya kowa yaci abunda yake so,shi yasa kawo iyanzu take yawan tambayar kanta wai shin Farouq yana son ta kuwa???
i'm not perfect
Please help raise a sister by commenting,sharing and pressing that 
 - Comments - 
Tsarin Allah - chapter four - Wattpad
Tsarin Allah
Na Aisha Abu Turab      @fantafar            
Farouq shine da na goma-sha hudu a gidansu,na takwas a gurin mahaifiyar su,cikin yayanta goma-sha daya kuma dan autan ta a maza
Mahaifinsu babban dan kasuwa ne wanda ya shahara gurin kasuwanci,matansa hudu,'yayansa talatin da shida,Hajiyan Farouq,hajiya Zulaiha itace matarsa ta farko,suna ce mata hajiya,sai hajiya Bintu matarsa ta biyu mai 'yaya tara,suna cemata Mama,matarsa ta uku kuwa,hajiya Murja wato aunty,'yayanta goma,sai Aunty amarya wato hajiya Sauda me 'yaya shida
Alhaji Muktar wato Alhaji babba yanda jikokinsa suke kiransa ya rike gidansa sosai ya kuma hada kan matansa da 'yayansa
kishi kam a tsakanin matansa sai dai abunda ba'a rasa ba,tunda kowa da irin halinta kuma kowacce tarbiyar da ta taho da ita,ita take bawa 'ya'yanta duk da Alhaji Babba a tsaye yake amma akwai abunda sai da addu'a
Farouq yana da yayye manya-manya maza da mata kuma ya biyo mata,mata kuma suna binsa
Ya zauna acikin mata sosai har yana tunani irin nasu,sau da yawa Hindu takan kalleshi tace ya mai da ita kamar wata kishiryarsa saboda in tace dama sai yace hagu ko kuma tace,bata da dangin miji masu kusheta kamar sa
Duk wata karamar magana irinta mata Farouq ya iya
farkon shekarun su da Hindu kullun korafin halayen sa take amma da shekaru suka jaa sai taga ba amfani,ta zuba ido tayi addu'a ta zaunda da halin nasa a haka tunda tana sonshi,
shi yafiye mata
Ta gama hada musu abinci ta kuma fara kintsa kitchen din kenan taga wulgawar bera,ta saki dostar dake hannun ta,ta dare kan wata kujera mai kafa hudu ta roba tana karkarwa
a rayuwa ta tsani bera,kai duk wani abu mai kama dashi bata so,zata iya suma daa beran wajen kafarta ya yiyo,gashi bata son mage,bawai don tana tsoron ta ba amma bata son tana taba ta
haka ta tsaya tadan dade kafin ta hakura ta zauna akan kujerar tana raba ido taga ko zai sake fitowa kuma in zai fito ta ina,dan ta shirya,a haka bata san lokaci ya dan jaa ba sai jin kara tayi,ta kara tashi da sauri ta dare kujera,Farouq ne ya shigo,ya rufe kofar,ya shiga kitchen din,tayi ajiyar zuciya
"Ashe kai ne"
Yayi murmushi yace " tsaka kika gani ko bera naganki kan kujera?" don yasan waddan nan biyun suke tada hankalin matar nan tasa
Ta kalleshi tace "wallahi bera ne
" yace "bera da safiyar nan,ina maganin da na kawo?" Ta kalli sama ta nuna kantar kitchen din tace "gashi cen sama", " to ya baki sa ba"shine tambayar da yayi ma ta
Hindu ta gyara tsayuwar ta akan kujerar sannan tace "manta wa nake amma insha Allah yau bazan manta ba
Ta langabar da kai da shagwaba tace masa" sauko dani kajii" Ya kalle ta yayi dariya yace "kedin buhun shikafa biyu a ya zan iya daukanki"
ta bata rai tana kokarin sauko wa yace "bari na dan baki hannu na dai ki rike ki sakko"
Hindu tace "a'a sai dai ka juyo na hau bayan ka"
Ya juya yace ta hau,amma tana hawa yayi kasa luuu kamar zasu fadi,ya cigaba da dariya
Nan Hindu ta fara " sauke ni don Allah,karfa na fado"
Yayi banza da ita ya fara hajijiya yana dariya,ita kam Hindu rufe ido tayi ta cigaba da ihu
da ya gaji yace mata "sauko zaki fasa min kunne" Aiko yana aje ta tai maza ta zauna kan kujerar tayi shiru tana maida numfashi kamar ita ta dauke shi ba shi ya dauke ta ba
Yana tsaye yana kallon ta da murmushi a fuskarsa,ta dago ta kalle shi tace "yau ka dawo da wuri"
" Ai kinga yau mun fita da wuri yadda kike so,ba cunkoson abin hawa kamar ko wace safiya idan munyi latti" Ya fada yana mika mata hannu,ya janyota ta tashi daga kujerar,ya ruko kugunta ya danyi dariya yace "wannan kyau fa?" Ta taba fuskar ta,ita dai tasan ba tayi wata kwalliya ba saboda tana ta sauri,sannan ta daura hannayen ta a kafardar sa tace "duk taka ce"
Murmushi yayi kawai alamar yaji dadin maganar ta yayi ma ta peck a goshi kan nan yace "maman Ahmad rigima"
Tayi dariya ta harare shi tace ahaka kake sona"
Dariya yayi mai sauti kafin yace "kwarai kuwa,a haka nake son matata
"
Haka suka zauna zaman cin abinci suna hira suna rahaa,abinda yake kara wa zaman nasu dadi kenan,basa fushi da juna,in daya yayi fushi sai dayan yayi kokarin ganin ya kore wannan fushin
Acikin zance ne Farouq yake cemata "ina littafin nan kuwa wanda nake rubuta bashi aciki"?
" Yana daki,in dauko maka ne"
"Bari mu gama tukunna,Abdallah ne yake nema yayi mun wasa da kudi,kinsan na ranta masa kusan dubu dari biyu,munyi komai a rubuce wannan satin da ya wuce ya kamata ya kawo,amma kinga shiru,idan an kira kuma baya dauka,sai jiya yakira ni wai baya gari ne, kawai shiru nayi masa don raina a bace yake"
"Allah Ya kyauta Ya kuma bashi ikon biya,sai ka rinka yi masa addu'ar wanda ake binshi bashi ko Allah zai sa ya biya"shine abinda Hindu ta fada
wannan irin labarin ba bakonta bane,yau ya bawa wancen bashi kudi bai dawo ba gobe ya bawa wancen rabin kudi sun fito,wataran kuwa kaya yake bayarwa aki kawo masa kudin sai da kyar,bata mantawa akwai wani wanda ya karbi kayansa a Kaduna mai yawa don kuwa kudin da taji Farouq yana ambata suna da yawa,sai kotu ce ta raba su da mutumin,dake ba'a bari a kwashe dai-dai,zirga zirga da daukan lauya shi kansa sai da ya kwashi kudi
Farouq ya kalle ta yace "amin Hinduwa ta"
Dama Hindun sa ya bawa wannan kudin da ba haka ba ,kuma da yabi shawarar ta daya rage kudin kada ya bada duka,saboda shi kanshi Abdallan wai kudi ake binshi,an kuma dame shi,kuma kudin da yake tsammanin zai samu bai samu ba amma tunda ga Farouq,sai ya ranta a gunsa daga baya sa warware
Ta kalle shi tana murmushi,za tayi magana taga kuma alamar tunani yake" tunanin me kake kuma"ta tambaye shi
"Ba komai"kawai yace
Sun gama cin abinci ta hada masa ruwan wanka ya shiga toilet ita kuma ta fara zabo masa kayan da zai sa
duk da tasan karshe sai sunyi rigima gurin zaben kayan
maza da yawa suna son mace ta fito musu da kayan sawa amma banda Farouq sai dai idan yasa kayansa ya tambayeta ko yayi kyau
wani lokacin ko shirin kayansa in an kawo guga sai yace shi baya gane wa jeren ta
Yana fitowa wayan shi tayi kara yace da Hindu "duba min waye?" Ta duba tace masa "Aminu plumber"
" Sai yanzu zai kira ni,shi da nace yazo kamar karfe 9,kafin na fita ya gama duk aikin da zai yi,dauki ki mikon" ta danna ta mika masa wayar ya karba suka gama magana
Ta dan nisa tace "dama ina son inyi maka maganar wani magani da nake so in siya" "kingama shan wancen ne?" Ya tambaye ta
"Na gama kusan wata daya da ya wuce har munyi maganar da kai, manta wa kayi,masha Allah na ji dadin sa,ai shi yasa nace ko inje a kara yi min Hsg dinne?"
"Kibi a hankali,in na dawo sai muyi maganar"
Ya fada yana miko mata hannunsa da links don tasa masa
ya shirya tsaf ta kalle shi tace "baka yi sallar walha ba" yace "yanzu zanyi"
yana jin dadi idan Hindu tayi masa tunin ibada,amma fa ita ba tayi
Ya tada sallah ita kuwa ta shiga kintsa dakin,har ta gama ta zauna bakin gado ta fara shafa jan farce kafin ya idar,yayi adduo'in sa sannan ya tashi yana shirin fita
" Yanzu duk wannan kyau a kasuwa zai kare?"tace masa,tana hura iskar bakinta akan faratan ko sa bushe da wuri,Ya juyo yace mata "to ko na fasa zuwa kasuwar na zauna ki ta kallo na,don sai dai kallon"ya fada mata
duk lokacin da yaga ta rage kwalliya kuma ga jan farce a hannun ta ya san da dalili
Ya fice palon sa tana biye dashi tana dariya har bakin kofar palon da zai fitar da shi daga cikin gida,ya bude ya juyo yayi hugging dinta yace "sai na dawo,ki kula da kanki"
"Adawo lafiya,Allah Ya bada sa'a
" "Ameen"
i'm not perfect
Please share, comment and press that star 
 - Comments - 
Tsarin Allah - chapter five - Wattpad
Tsarin Allah
Na Aisha Abu Turab
Username dina ya zama @AishaAbuTurab 
Banyarda wani ko wata ya canza min rubutu ba,ko a rage ko a kara wani abun
Wannan littafin kirkiransa a kayi,ba'a yishi don kwaikwayon rayuwar wani ko wata ba
Bismillahir Rahmanir Rahim
Shekarar Hindu daya da wata biyu Allah Ya azurta ta da haihuwar Ahmad,yaro kyakykyawa mai farin Hindu da kamar Farouq
Farouq ba karamin farin ciki yayi ba,don tun a asibiti yake kyautar kudi,dake bayan haihuwa jinin ta ya danyi sama,kwanan Hindu hudu a asibiti kafin a sallame su
Gidanta ta koma saboda Farouq baya son taje gida suma kuma dama yan gidan su basa wankan gida,kishiyar kakarta ita ta zauna da ita da mariya kanwar ta don ayyukan gida,an hanata wanka a asibiti sai dan abunda ba'a rasa ba,haka kakarta tayi ta mita wai ace yarinya tasa abu azuciya har jini yai sama an hanata yin wankan da ba karamin amfani zaiyi mata ba
itakam tasan babu abinda tasa a azuciyar ta banda tsoron haihuwar ita kanta
Ranar da Hindu ta dawo gida tasha mamaki,farouq ya gyare matashi,ta lelleka ko ina gurin tsaf,ita dai wannan haihuwar tazo mata da alheri
Angon karni kuwa ya rasa inda zai sa kanshi balle inda zai sata,yayi nan yayi nan,tana cewa wash zai ce sannu,nan-nan sosai yake da ita,don kakarta har tsokanar ta suka rinkayi
Kowa yazo barka sai ya tafi da zancen mijin Hindu wanda baya jin kunya agaban kowa kulawa ya ke nuna wa Hindunsa
Ba suna za'ayi ba amma Farouq sai da yayi mata dinke-dinke,daya ke su Bara'atu ne suka kai dinkin kuma su suka fada masa kudin dinkin,haka ya dauki kudin ya basu
Hindu kam tana ganin ikon Allah,mutumin da duk tsada da yawan kayan lefen ta in zata kai dinki sai yace bashi da kudi ko kuma sai yace ta kai in an fadi kudin dinkin,yace yayi mishi tsada,tasha kai dinki gurin wata tela wacce ko kafin tayi aure ba ta bata dinki saboda bata kware ba,amma haka zata kai mata dinkin tunda kudin dinkin baifi dubu daya ba
kuma ita ba abun ta karfi kudi a wajen hajiya ba
Yadda Farouq ya rinka azarbabi yasa Hindu ta rinka godewa Allah babu wanda take fadawa matsalarta
tab to da wama zai yadda da ita?,gashi yafi ta magana kuma gashi da sabo,kana zama dashi zaka ga kirkinsa kuma zai shiga ranka
Dama tunda cen Farouq store yake cika wa da kayan abinci,aiko ya kara cika shi harda su lemon kwali,na roba,ruwan roba kai harda lemon yara saboda in baki sunzo da yara
ga nama kala-kala,Hindu har gajiya tayi da mamaki,sai godewa Allah take da Yasa Farouq ya rufa mata asiri
Tana kuma addu'ar Allah Ya sa ya dore da hakan
Da kwarin gwiwar ta take saukan baki,da har gulmar ta facaloli suke yi wai dan rowa in sunje sai ta dakko pure wata ko sanyi babu ta basu,ko kuma suce ta basu abinci,amma duk ta tsame naman cikin miyar
Tasan basu kadai suke wannan gulmar ba saboda babu wanda zai shiga gida irin na Hindu yayi tunanin za'a rasa irin kayan jin dadi haka
wasu ma arzikin yayyan suke duba wa suyi tunanin shima arzikinshi ya kai haka amma Hindu ta san duk yayyenshi sun fishi samu
Gida kam duk wanda zai yi aure mahaifinsu ne yake bashi da kudin hada lefe
Haka akayi ta hada-hada har Hindu tayi wata uku da haihuwa suna taci albarkacin baki,daga lokacin da kafa ta dauke suka koma gidan jiya,duk baya damunta amma fa idan ta kawo abinci sai dai ya tsakura,ba nama ba dan salad,yayi ta wani iri da fuska duk da dai zai cinye,amma da gani kasan ba haka yaso ba
Dan kudin barka da ta samu ta fara tsakura tana amfani dashi,aiko in ya dawo gida hatta hirar sa sai ta cenza idan yaga yadda ta hada masa mai kyau yaci sannan yasha mai dadi
Duk kudin da Hindu zata samu idan tayi amfani da shi agidan bai taba damun ta ba
Farouq kuma baya tambayar ta a ina ta samu kudi,shi in baza ta tambaye shi ba shikenan zata zauna lafiya
Matsalar Hindu da Farouq ta zama babbab lokacin Ahmad yana shekara daya,Farouq ya dau wayar Hindu ya shiga facebook account dinshi,lokacin ita ba wani social network da take da account dashi,tunda in yana yi a wayarsa babu abinda ke damun ta amma sai ta samu kanta da shiga facebook din wayar ta don taga ya abun yake kafin ta bude nata account din,tana ta duddubawa don abin ya burge ta,Shi Farouq din ma ba wani post yake ba sai comment da like,ta gama kallon ta zata fita kenan gurin messages ya dauki hankalinta,tana ta duba wa,duk maza ne masu message din sai mata guda biyu,aiko sai ta bude ta fara karantawa,da alama tasanshi tunda dadewa,sunsha hirarsu kafin ya tambaye ta yayarta wacce tace tana nan lafiya kuma zata ji dadi in taji sunyi magana,aiko shima yaji dadi amma da wane suna take amfani dan ya neme ta da kanshi? Haka suka yi dan hirar su bayan ta bashi full sunan da yayar take amfani dashi a face book
Hindu ta fita daga message din wannan din sannan ta fita daga account din nashi ta ajiye wayar
Aiko da ya dawo gida take gaya masa ai ta shiga account dinsa,baice komai ba amma da tace masa harda wasu mata su biyu sai taga yanayin sa ya dan chanza
sai taji kishi ya kama ta
take ce masa kai kuwa ina ruwanka da tambayar wata yaya,ko kanwar ma da baka kula ta ba,wai ai shi kanwar ce ta masa frnd request kuma bazai iya yi mata wulakanci ba
Haka ya tsara wa Hindu zance duk da taji kishi amma tayi kokarin kawar da shi don azauna lafiya tunda duk namiji mijin mace hudu ne
Abun bai damu Hindu ba sai a makaranta,lecture dinsu ta karshe tunanin maganarsu da Farouq ta dawo mata
Kawai sai taji akwai abunda yake boye mata,kuma tana son tasan meye shi
wannan lecture'n dai batasan mai akayi ba sai da malamin ya fita,ta dauko wayar ta da niyar ta shiga fb,ashe bata da kudi,hakura tayi ta tafi gida,ta bude gidan ta shiga ta dan fara aikace aikacen ta,Ahmad yana gidan kakanninsa,ita kadai ce a gida
Tun tana zaune tana jira ko yaran mokota wani zai kwankwaso mata tayi aika har ta gaji tasa hijab ta fita
a bakin gate ta hadu da Shafeeq ta bashi kudi tace ya siyo mata kati
wannan katin da Hindu tasa shi ya juya mata rayuwar aurenta,ya cire mata zaman lafiyarta
Tun daga lokacin ta dena yadda da mijin nata
ta shiga bacin ran da yasa tayi wa kanta addu'ar da take tunanin ita take bibiyar ta har yanzu
Shin wai wace addu'a Hindu tayi wa kanta???
Bazan rika post ranar asabar da lahadi ba
I'm not perfect
Username is @AishaAbuTurab
Follow, comment and press 
Stay foot!!!
 - Comments - 
Tsarin Allah - chapter 6 - Wattpad
TSARIN ALLAH 
NA 
AISHA ABU TURAB
wattpad AishaAbuTurab
wannan littafi kirkiranshi akayi,ba'a yishi don kwaikwayo rayuwar wani ko wata ba
Ban yarda a cenzamin komai ba acikin rubutuna ta ko wacce hanya
Bismillahir Rahmanir rahim
A gurin Hindu ta daskare kamar iced fish,tabbas Farouq ya raina ta,wato ita bata da darajar da zai kyautata mata kenan? Baza ta daina tambayar kanta wannan tambayar bawai shin Farouq yana sonta kuwa?
Hirarsu kawai suke da tsohuwar budurwar sa,tace ta gama diploma yanzu business take yi,wane business kike yi? ya tambayeta
pineapple juice take da zobo kuma alhamdulillah tana ciniki,sai yace mata shima zai bada gudumowa,tace a'a ya barshi,irin dai abinnan
Yayi mata transfer na 150k,tana yi masa godiya sannan tace kudin yayi yawa,yace wannan ba komai bane kuma duk lokacin da zata kara shiga wani business din ko za tayi expanding shi zai bata jari
Hawaye ne yake ta zuba a idon Hindu wanda ta kasa control dinsa
ita fa wallahi duk kishinta,idan Farouq zaiyi aure baza ta daga masa hankali ba,amma ya dauki kudi ya bawa budurwa matarsa kuma idan ya bata 1k sai tayi lissafin mai ta siya da kudin?
Yau da ba cikakkiyar budurwa aka kawo ta gidan Farouq ba da sai tace ga dalilin da yasa yake mata haka,kuma dai shi kansa ya tabbata iyayenta dattijen kirki ne don shi dakansa yana yabon su
Basa shigar masa harkar aurensa sannan babu mai kiransa ya sashi yayi abunda baya sonyi kawai don yana auren 'yarsu
ko kuwa hakan da basa yine yasa yake tunanin kamar batada gata?
Duk abunda Hindu za tayi tunani na dalilin halin Farouq tayi amma sam bata gane komai ba,ita dai tasan jajir cewarta gurin ibada ya ragune bayan ta haifi Ahmad,kuma dai kullum akan wannan yake mita,itama so take ta gyara saboda dakan kanta abin yana damun ta
shin wannan dalilin zai hana ya kyautata mata? Sai kusheta da yake yi,komai tayi yace bata iya ba
Hannu tasa ta goge hawayen da yake ta zuba a idonta,ta cigaba da tunanin daliluka kala-kala wadanda zasu sa Farouq ya mayar da ita shirgi
Idan wayewa ne tana da wayewa tunda tana zama cikin mata masu hali dabam dabam,kuma tasan tana kokari sosai gurin gyara jikinta da muhallin ta
Tana wadannan tunanin aka kira sallar magrib,ta goge hawayen ta nufi hanyar toilet don yin alwala,duk wasan Hindu,sallah bata wuce ta
Bayan ta idar ta cigaba da zama akan sallayar,ba wai azkar take ba,dama ba kullum take azkar dinta ba balle yau da tunani yayi mata yawa
har aka kira sallar isha'i tana zaune,tashi tayi ta kabbara sallar kukan ya dawo mata,haka tayi ta sheshsheka har ta idar
kirjinta taji nonon ta yana kara cika irin yadda ake cewa yana nuna alamar danka yana kuka,yau ta manta da Ahmad
ta yanke shawara baza ta zauna da Farouq ba,tun dansu daya kowa ya kama gabansa,shi yaje ya auri wacce yake gani ta kai matsayin ya aureta,itama taje ta auri daidai ita wanda zai ga darajar ta da kima
Tana wannan kukan taji ana knocking kofa,kamar karta tashi amma saboda tasan duhu ne ko waye ba zaiga fuskarta ba,balle a gane wane hali take,sai kawai ta mike,ji tayi kanta ya sara,dama dai tasan dole kanta yayi ciwo wannan kuka da tasha haka
"Waye?" ta tambaya kafin ta bude
"Nine"
Shine ansar da Farouq ya bata
Zuciyarta taji ta fara dudubniya a kirjinta,muryarda takeso amma yau bakin cikin saura ranta take
Bude kofar tayi ta juya ta shigewar ta palonta,ta dauki wayarta ta kunno fb,bata da hakurin jiran ya huta kafin suyi maganar,to wane hutu,tunda shima bai bari ta huta ba
Biyota yayi babu walwala a tattare da shi,kullum fargabarta kenan idan ya fita,da wane yanayi zai dawo,amma yau daidai take da koma me yake ji
" Ya naji gidan shiru?,baki dauko Ahmad ba?" Ya tambaye ta yana haske ta da fitilar wayar sa daya kunna tun shigowar sa,mamaki ne ya kama shi da yaga idonta yayi jazur sannan ga wani hawayen yana bin kuncinta
"Lafiya naga kina kuka?" ya tamabaye ta hankalinsa atashe
kallanshi tayi akaikaice,da baiyi mata wannan abin ba da ta yarda damuwa ta gani a idonsa amma yanzu babu abinda yazo mata zuciya sai "munafiki"
Mika masa wayar tayi bayan ta bude chat din nasu
"Allah Ya isa tsakani na da kai Farouq,ka cuce ni,kuma wallahi bazan yafe maka ba"
Jikinshi ne yayi sanyi, idonsa ya kada da yaga chat din
" Inna lillahi wa inna ilaihir raji'un"shine kawai abinda yake ta maimaita wa
Hindu ko sauraran sa ba tayi, taci gaba da cewa "yanzu kanuna na mata bani da wani daraja kuma baka sona,tunda tasan kayi aure amma gashi ka koma gurinta babu dadewa,don Allah yau gaya min Farouq,mai yasa ka aure ni?,don Allah ka taba sona kuwa?" muryar ta har ta fara dashe wa,hawaye kuwa wani yana bin wani,ga ido duk ya kumbura
Ya kalleta,zuciyarsa a raunane,kafin yace mata
"Bana sonki na aure ki Hindu?, kema fa kinsan ina sonki"
Cikin daga murya Hindu tace "ba wani sona da kake wallahi,duk wulakancin ka akaina yake karewa,ka dauki kudi mai wannan yawan ka bawa wata karuwa"
Launin idon farouq ne ya kara cenza wa "kema kinsan wallahi bana neman mata,banyi ba kafin aure,kuma bazanyi ba bayan nayi aure,ki tsaya nayi miki bayani"
" ba wani bayani da za kayi min na gane,bazan kara yadda da kai ba,kuma naji ba ka neman mata amma me tayi maka har kaji dadi ka dauki kudi ka bata,ai sai tace matar ka ta gida banza ce,to bari kaji na gaya maka,nagaji kuma bazan zauna da kai ba,sai dai mu hakura da auren na koma gida inyaso ka auro ta taci gaba dayi maka zobo da pineapple juice"
Kalanta yayi ranshi a bace "bari na gaya miki Hindu,ko zaki mutu bazan rabu dake ba,kuma damuna tayi shi yasa na kulata" Ya fada yana kauda kai wurin fadin maganarsa ta karshe
Ta kalleshi ido cikin ido tace" i'm disappointed in you,ya zakayi min irin wannan karya kana babba? ka bani kunya"
Wai damunsa tayi,ita daya bata wannan excuse din gwanda ya fada mata gaskiya
Bata da lokacin kara tsayawa taji rainin wayo irin wannan,gashi kanta kamar ya fashe don ciwo,bazata iya tsayuwar jin wani abunba
A daddafe ta tashi ta shige dakinta ta banko kofar tasa lock,ita kanta karar buga kofar da tayi sai da taji ya kara mata ciwon kai
Yana tsaye ya rasa me yake masa dadi,bakin kofar yaje ya murda yaji ta rufe,ya kira sunanta amma a banza,ko kulashi bata yi ba,hakuri yake bata,yasan tana ji amma tayi shiru
da yunwa ya shigo but ya nemeta ya rasa,wai me yasa ya kula yarinyar nan har ya tura mata kudi?ya tambayi kansa,yarinyar da Hindu ta fita ta kowane bangare
Ya dauki wayarta da ta bari a gurin ya goge fb,sannan ya bude tashi wayar,shima ya goge fb din,Insha Allahu,babu shi ba wani fb gashi basu kai ko shekara uku ba amma auren su ya fara tangal-tangal
Yasan Allah ya bawa Hindu hakuri,dolensa ya lallaba akoma zaman lafiya
Bakin kofar dakin nata ya koma yana cemata ga wayarta nan yasan a duhu take don Allah ta fito ta dauka,beji tayi magana ba yaja kafarsa yayi hanyar nashi palon,kafin ya shiga palonsa ya jiyo kanshin abinci daga kitchen,anya kuwa tana wannan fushin tayi girki?ko dai sai da ta gama shaidan ya shigo masa gida?cikinsa ne yaji ya bada wata kara kuuui
Ta palon ya wuce dining yaga ta jere masa abinci
"Ya Allah ka kore mana shaidan din da ya shigo mana gida"
ya fada a fili,shifa gaskiya yana son matarsa amma ta fiya tsari da iyayi,kullum ita sai ta rinka nunawa komai ta iya,yasan tana da himma wajen koyar abubuwa da karance karance da kuma son neman ilmi
da wannan tunanin zucin ya gama abinda yake ya shige dakin sa,yayi duk abinda ya saba kafin barci ya kwanta yana tunanin yau ce rana ta farko a rayuwar aurensu da Hindu ta gujewa dakin sa
STAY FOOT
AishaAbuTurab
Comment and press  please
 - Comments - 
Dan Allah yadinga update akai akai, mungode
Allah yaqara qarfin ido
Tsarin Allah - chapter seven - Wattpad
Washe gari da ciyon kai ta tashi,ga ido yayi luhu luhu,abinda ya faru jiya shi ya dawo mata taji idonta ya circiko,kokari tayi ta tsayar da kukan,saboda tayi alkawari Farouq ya de na sata kuka,kirjinta duk ya kara cikowa yana mata ciwo,jiya tun 11 na safe Ahmad be sha ba
Tana tashi taji amai ya taho mata,da gudunta ta shige toilet ta fara kakari amma ba ko mai acikin,sai wani green din abu take fitarwa,cikinne ya kara murdawa yayi kara alamar tana jin yunwa
aiko kamar kanshi taji,halan makota ne kanshin girkinsu yake shigowa haka
Ruwan zafi ta samu tayi wanka tayi alwala,yau ma ta makara amma ta alakantashi da baccin da batayi ba da wuri
Tana fitowa ta goge jikinta ta dauko zani da hijab tayi sallarta,yau kam ta zauna zaman addu'a
A gaban kayan kwalliyarta ta zauna ta dauki mai ta shafa,ta dakko turarenta da ta saba amfani dashi taji yayi mata wani irin wari
kar dai abinda take tunani shine ya faru da ita,wata drawer ta bude ta dauko pt strip ta koma toilet
Gwajin farko Hindu taga tana da ciki,kuka ne ya kwace mata,ko Ahmad bata yaye ba,ga makaranta sannan gashi ita yanzu bata son kara haihuwa da Farouq don bata ga gurin zama ba a gidansa,haka ta fito daga toilet tana hawaye,ta gama shiryawa ta bude kofa ta fito,duk irin abinda ke damunta,bazai hana ta dora musu abincin safe ba,hanyar kitchen ta nufa,kafin ta karasa take jiyo kara kamar abu ake soyawa,ga kanshi nan yana tashi,aiko Farouq ta gani dumu dumu yana suyar dankali,dama lokaci lokaci yana irin wannan,ko da cikin Ahmad haka yake mata,yau kam yana da dalilinsa,yauce rana ta farko tun aurensu da ya taba kokarin masalaha bayan sunyi fada,duk lokacin da sukai fada ita take bada hakuri ko ita aka cuta don kawai azauna lafiya
Tana shiga ya taho gurinta yana murmushi yayi hugging dinta,ta kauda kanta ta tsaya kamar dutse
"na kwana yace mata"? abin yaso ya bata dariya duk da dinbin damuwar dake ranta,wai yau ita Farouq yake gaida wa,duk don an cuceta ana kuma so a nadeta don acigaba da cutar ta
kauda kanta ta kumayi,ya danja da baya ya rike kafadunta da hannayensa,so yake su hada ido amma taki
" don Allah ki kalleni" yace mata yayi wani kalar tausayi,ita kuwa yau wannan zuciyar tata ta zama dutse,gani yayi bata da niyar magana kawai ya jata zuwa dining,ya zaunar da ita yana gaya mata ta zauna ta huta yanzu zai kawo abinci,Hindu kuwa duk wannan cikin na jikinta shi ya dameta,tana nan zaune taji wayarsa tana kara,alamar ana kiransa,dauka taji yayi da ladabi,bayan gaisuwa taji yana cewa "A'a wallahi hajiya,ba yayeshi akayi ba,to,insha Allah ina gama cin abinci zanzo sai in taho dashi" suka cigaba da maganarsu amma Hindu ta daina saurare
Ya zama dole ta yaye Ahmad tunda dama yanzu ya wuce wata goma sha biyar,dama tana da niyar hakan,ba tun yau take jin alamar ciki ba hada hadar school ta hana ta maida hankali ta tsaya tayi calculating period dinta,shi yasa ta suyo pt strip din,Allah baisa za tayi amfani dashi ba sai yau
Zaman da yayi ne a gefenta ya katse mata tunanin ta,ya riko hannunta,yana kokarin zama a kujerar dake gefenta,kokarin kwace hannun take,ya tsaurara rikon
"Don Allah kiyi hakuri,nasan ban kyauta ba,don Allah ki yafe min"
Juyo da kanta tayi,ta kalleshi ido cikin ido taga dagaske yake amma shaidan ya riga ya tunzura ta
"Na hakura,amma zamana da kai ya kare tun muna da daya"tayi shiru kafin ta cigaba " gashi yanzu cikine dani,kuma mai hali baya cenza halinshi,in Allah ya yarda daga wannan bazan kara haihuwa dakai ba" ta karashe hawaye na gangarowa zuwa kuncinta
Zuba mata ido yayi,yaji farin cikin samun cikinta sosai amma zancenta na karshe shi ya daga masa hankali,addu'a kawai yake a zuciyar sa don kar ya bude bakinsa ya biye mata,yau Hinduce take addu'ar kar ta kara haihuwa dashi? Tana nufin su rabu kenan? Wannan kuwa bazai taba yiwuwa ba,tukukin bakin ciki ne yasa yayo magana
Cen kasa yayi da muryarsa kafin ya tambayeta"Kina nufin wannan cikin na jikinki da baki sameshi ba da haka kika fi so?" ya tambayeta yana kokarin kwantar da zuciyarsa "kuma kina tunanin zan rabu dake,me kike so nayi Hindu?, nima ina dana sanin laifin dana yi miki kuma a kullum zan baki hakuri,kada ki bari zuciya da shaidan susa kizo kina da nasani"
Yana rufe baki tace "ba wani dana sani dazanyi,yanzun ma dana sanin aurenka nake,wannan cikin da badan tsoron Allah ba wallahi da zubar dashi zanyi,bakasan kowa ba sai kanka,baka taba damuwa da damuwa ta ba" ta karashe tana kuka
Tashi kawai yayi daga zaune,ya kura mata ido sanan yace mata "Allah ya baki hakuri"ya juya ya shige,key din motarsa ya dauka yafice daga gidan,zuciyarsa tana tafasa,se kace cikin shege,wai da ta zubar,lallai shaidan yaga baraka a gidansa,anya Hindu tana karatun Qur'ani kuwa idan ya fita? Hanyar gidansu ya dauka,har yakai yana tunani
Yana shiga bangaren hajiyansa yayi,a zaune take a palonta wanda yake dan madaidaici,duk da ta manyanta,tasha kwalli da farar powder,ga lalle hannu da kafa,sallama yayi ta amsa da fara'arta kafin ya nemi guri ya zauna
Gaisawa suka karayi kafin yace "yana ganki ke kadai anan hajiya,ina su Fiddausi?" Duk suna ciki tace masa,itama ciwon gwiwa ne ya dameta ta fito daga dakin don ta mike kafar
"Ko dai maganin ya karene?"
"A'a duk biyun babu wanda ya kare,kaga da safen nan ma bayan nasha nashan,sau biyu Fatima ta shafa min na shafawar"ta fada tana dan juya kafar
" inaga to kawai gurin likitan za'a koma,ko nan da yamma sai nazo na kaiki"
Tace Allah Ya kaimu,kamar karfe biyar sai na shirya,kafin lokacin na ma Alhaji bayani ma
Muryar fiddausi suka jiyo dai dai kofar daki tana "hajiya kinga yaron nan duk sonshi da wasan ruwa dakyar ya tsaya nayi masa wanka saboda yajiyo muryar abbansa" dariya sukayi duk kansu,nan ta nadoshi a tawul ta rungumoshi,tana zuwa ta dorashi kan cinyar Farouq "Allah raka taki gona,yaya ina kwana"
"Lafiya kalau fido,tintin tana daki kamar amarya ko?" dariya kawai tayi,shi kuwa Ahmad yana ganin abbansa ya fara murna yana gwarancinsa na murna,hajiya ce ta kalli dan da uban tace "oh jimin yaro,wai shima yasan babansa,don Allah karasa ladan ki,ki shiryashi"
Don kuwa sauri nake,akwai wanda nake son gani zuwa 11" da sauri aka shiryashi suka fito, hanyar gidansu Hindu ya dauka,cen zai kai Ahmad a yayeshi
Farouq yana fita Hindu taci gaba da kukanta
Ji tayi kamar ta kira babban wansu Ya Aliyu,sai taga kila bazai gane ba,shima namiji ne,ko kuwa ta kira Bara'tu,a'a,Bara'atu hakuri zata bata,tace kawai tayi ta addu'a,duk da dai acikinsu babu wanda ta taba daukan matsalar gidanta ta fadawa,tasan halayensu sarai
Tana zaune tana wa abincin gabanta kallan magani zainabkawarta ta kira wayarta,zancen wata lecture dinsu sukayi suka gama,dama ita bata jin karfin fita yau
Wai shin Hindu tana zubar da cikin ko kuwa??? 
Stay foot
AishaAbuTurab
 - Comments - 
Tsarin Allah - chapter eight - Wattpad
Tunda wannan matsalar ta faru tsakanin su,Farouq ya kasa gane kan Hindu
za tayi komai na hakkinsa,bata tauye masa,amma inya kalli idonta yasan akwai wani daci acikin zuciyar ta,gashi tun daren da abin ya faru taki yadda su kara maganar balle yai mata bayani ya kuma nemi yafiyarta,walwalarta agidan ta ragu da kashi saba'in,in kaga tana fara'a to lallai da Ahmad ne,wannan abu ba karamin daga wa Farouq hankali yake ba,yaso ace ta bude bakinta ta fadi duk abinda taga dama da tayi masa wannan shirun
An kusa azumi da wata biyu ya biya musu Umra duk don ta kara kwantar da hankalinta kamar da
Anata bangaren kuwa Hindu bata son ta kara yadda dashi
in kuma aure zeyi,ga guri nan,indae rikon da yake mata ze yiwa matar
koda ya gaya mata ya biya musu Umra,ba karamin jin dadi tayi ba,don zata samu damar yin ibada sosai,gashi tun kafin a fara azumi zasu tafi har sai bayan sallah da kwana goma zasu dawo
Bayan wata biyun kuwa tabi duk 'yan uwa tayi musu sallama wadanda kuma bazata iya zuwa ba, sukayi sallama a waya
Tunda suka sauka a kasa mai tsarki Hindu ta samu wata nutsuwa a tattare da ita,duk da bataji azuciyar ta ta yafewa Farouq ba amma ta saki jiki dashi tun zuwansu saboda dole akwai abinda sai ta tambayeshi,haka akayi azumi suna ta ibada aka gama,aka kuma yi sallah
Acikin kwanakin da yawan mutane ya ragune Farouq ya rakata don tace tana so ranar ta taba ka'aba
Ranar da baza ta taba mantawa ba kenan,ranar da ta jingina kanta a Ka'aba tayiwa kanta addu'a,ko kuwa alokacin tunaninta,Farouq tayi wa wannan addu'ar "Ya Allah ka cenza min halin Farouq,idan bazai cenza ba,Allah kasa bazan kara haihuwa da shi ba"
(Sub hanAllah)
Haka tayi ta adduointa har ta gama,duk da tun kafin ta daga kanta,zuciyarta ke gaya mata ba dai dai take ba,daya barin na zuciyarta da shaidan ya gama ribata tana gaya mata dai dai tayi,tana juyowa suka hada ido da Farouq,yadda ya kalleta,sai taga kamar ya san addu'ar da tayi
"Kin gama"? Shine tambayar da yayi mata,ta gyada kai don ji tayi kamar an daure mata harshe,dana sani take a zuciyarta amma wani abu yazo ya danne mata zuciyar balle ta fara istigfari tun alokacin,ya riko hannunta saboda mutane
" muje na rakaki gida,ki dan huta,ga kafarki nan kamar ta kumbura,sai na dawo" 
Banda zaman tunani ba abinda take,ga zuciyar ta tana ta gargadinta kan rashin dacewar abinda tayi
Haka suka dawo tana ta rainon cikin da Allah ya dora mata so,da kuma burin Allah Yasa ta haifi mace
Shikam Farouq dawowarsu yaga cenji sosai tattare da matar tasa,duk da sau dayawa sai yaga kamar tana da wata damuwar banda wadda ya sani,idan kuma ya tambeyeta sai dae tayi murmushi tace babu komai ko tace gajiya ne kawai
Kwanci tashi cikinta yayi wata tara har ya dan gota,tasha wuya sosai don kamar ba tayi rai ba,haka likitoci sukai shawarar kawai ayi mata aiki acire babyn don sunga alamar bazata haihu da kanta ba,kuma za'a iya rasa ta ko a rasa abinda zata haifa ko ma duka
Aikin akayi kuwa,sai dae babyn tazo babu rai
Haka 'yan uwa da abokan arziki sukaita lallabata,da gaisuwa da kuma adduar Allah Ya kawo wasu masu albarka
zuciyar Hindu tayi nauyi,itada Farouq sai kallon kallo,ta hakane suke bawa junansu hakurin rashin baby girl din da sukayi,kwanan ta shida a asibiti aka sallamota,lokacin rashin babynta ya dawo mata sabo,ta kalli kanta a full-length mirror taga ba ciki,kuma ba baby,sai a lokacin kukan da ta kasayi a asibiti yazo mata
cikin da take ikirarin zata zubar,ashe zai girma har yazo duniya ta ganshi da idonta amma Allah baiyi ze rayu a duniyar ba,haka Allah Ya tsara,yinin ranar haka tayishi tana kuka,tun ana bata hakuri har ta fara bawa masu raunin zuciya tausayi suma suna taya ta
Bayan satanni ta warware sarai,don harta koma school suna dinal exams dinsu,dake cs akayi mata,duk da batayi tsarin tazarar haihuwa ba,tana kokarin karta samu ciki har sai tayi wata shida kamar yadda suka gaya mata a asibiti
Rayuwa ta cenza sosai itada Farouq amma haihuwa shiru,tun tana zaman jira har suka fara tunanin zuwa asibiti don duba lafiyarsu
zuwansu na farko akayi musu tambayoyi sannan aka basu gwaje gwaje da za suyi,amma na Hindu yafi yawa
Bayan sun hada duk sakamakon ko wane gwaji ne suka kaiwa likitan nasu,inda yaga Farouq yana da matsalar rashin yawan kwayoyin haihuwa sanna ita kanta Hindu,kunnuwan mahaifarta duk biyun a toshe suke
Tun daga lokacin ta shiga wani tashin hankali wanda ita kanta bata san ana irinsa ba,babu abinda ke mata yawo azuciya kamar addu'ar nan da tayi
Sunje gurin likitoci da yawa amma duk magana guda daya ce,karshe ma wani likita cewa yayi sai dai a sa mata (ivf),wai tunda yanzu Allah Ya kawo saukin abin,kuma suna yi a asibitin,haka Farouq ya fara biyan kudin gwaje gwaje da akeyi kafin ayi dashen,tunda da kudin gwaje gwajen da kudin dashen daban ake biya banda murna Hindu bata komai,sai ranar da zasu biya kudin dashen sannan ayi fixing musu ranar dashen Farouq yace ya fasa,wai bazai biya kudin abinda Allah Yake badawa kyauta ba
Ranar Hindu tasha kuka tayi tur da bakin da ya yanka wuya,tayi adduar da gashi ba'aje ko ina ba ta dawo kanta,kuma duk da hali irinna Farouq na rashin sanin darajar abu,son da take masa,ta tabbatarwa kanta baza ta iya rabuwa da shi ba
Haka suka cigaba da rayuwa,sai dai duk inda taji zance magani ta siya ta gwada har kawo iyanzu da shekarar ta bakwai rabonta da haihuwa(Back to labarin)
Stay foot
@AishaAbuTurab
Star dinda kuke dannawa itace take kara mana karfin gwiwa
Please comment and press 
 - Comments - 
Woww Allah ya Kara basira
Tsarin Allah - chapter Nine - Page 2 - Wattpad
Azaune suke suna hada katinan biki,Hajiya Zulai wato hajiyan Farouq tana fada ma su Fatima sunaye suna rubutawa
Hajiya Bintu(mama) ta shigo dakin hajiyan da sallamar ta
"Hajiya kinji Asabe mahaifiyarta ta rasu ko"
"nna lillahi wa inna'illaihir rajiun,yaushe"? Ta tambaya muryarta nayin kasa
"yanzu nan ta kirani,ko kaita ba'ayi ba,wlh abin tausayi don ta kasayimin magana sosai sai kuka"Mama ta fada da alhinin abin da tausayi kwance a fuskarta
"Jinya ta kare,Allah ya gafarta mata"
Fiddausi ce tayi zumbur kamar an tsikare ta tace
"shike nan wannan bikin ba waina me dadi,don wlh in ba Asabe ce tayi ba akwai matsala"
Wata harara hajiya ta watsa mata,rai a bace 
"Kijimin aikin banza,ana mahaifiyarta ta rasu kina maganar waina dan rashin hankali?" ta juya gurin Mama "ko zaki sanar wa da sauran,bari naje na sanar wa Alhaji sai mu shirya muje"
mama ta juya ta fita,ita kuma hajiya ta dauki hijabinta tana mitar rashin hankalin su Fiddausi
tana fita wayarta da ta bari a daki ta fara ringing,Fatima ce ta duba"lah aunty Hindu ce"
Dauka tayi suka fara hira kamar ya da kanwa kafin Hindu ta tambayeta shirye-shiryen biki
Duk da bikin jikar hajiyan za'ayi,Hindu tasan bikin kamar a gidan za'ayi,don ma Alhaji baya bari ayi masa taron biki ko suna,da anga bidia
shigowar Hajiya ce ta dakatar da hirar Fatima da Hindu,Hajiyan ta karba suka gaisa,suka danyi hira kafin Hindu ta ajiye wayar
"Ya naga kin dawo Hajiya"?
"Alhajine yace su suje ni na zauna,kar abar gidan ba kowa,sai ku"ta karashe tana dan hararar Fiddausi da tayi mata tambayar,wanda yake nuni da 'har yanzu laifin dazu yana nan', tako Fiddausi dariya kawai tayi,tasan halin Hajiya,yau kila duk dan gidansu da yazo sai yaji labari
"Ku rubuta katin gidansu Hindu,ki hada mata da naman kaurin Amira,tun jiya hajiya Bintu ta bayar,ki hadasu guri daya idan mijinta yazo anjima sai a bashi,ki dan bude ledar naman"
Leda Fiddausi ta dauko ta hada komai aciki tana "Allah Yasa yazo don jiya naga be shigo ba"
"Ameen" hajiya ta fada tana tunani,shi Farouq wato tsarin iyali suke,ga kannansa nan daga mai 'ya'ya biyu sai me uku,sa'annin aurensu kuwa hadda masu hudu,shi kuwa tunda matar aka cire mata 'yar nan babu rai shiru kake ji,ze ko zo ya sameta,inma roba suka sa to lallai suje acire
Hindu na gama waya da Hajiya ta ci gaba da 'yan ayyukanta na gida,wayarta ta bude ta kunna app dinta na Qur'ani ta zabi surah ta kunna,tana aikinta tana bin karatun har ta gama hada abincin rana
karfe daya da rabi su Ahmad suke tashi daga makaranta,kafin suzo gida wani lokacin sai biyu da ashirin ko ma da rabi
ta kintsa kitchen din ta koma daki
'Allah dae Yasa Farouq ya dawo gida da wuri yau' ta fada a zuciyarta,don yau kwanan ta kusan hudu tana so tayi masa maganar maganin nan da ta gani
nisa wa tayi,ta mika hannu ta dauki carbinta da ke gefen gado,istigfari ta fara kamar yadda take yawan yi yanzu
Dole ta nemi yafiyar Ubangiji,ko batayi butulci ba,ko bata raina kyautar Allah ba,anaso bawa ya kasance mai yawan tuba balle ita da takeji kamar zunubinta ya danneta,kullum ji take kamar yana mata kararrawa aka, don kullum sai ta tuna da wannan zunubin
Takardunta dake kan bedside drawer ta kalla,wayarta ta dauka ta bude yahoo mail dinta ta turawa 'Ya Ali da 'Ya Umar c
v dinta,gobe kuma zata je wata makarantar kudi dake kusa dasu ta bada wanda ta bugo a cafe,don kuwa yanzu makarantar gwamnati sai dan sarki
stigfarinta ta ci gaba dayi har ta fara gyangyadi,nan bacci ya dauke ta
Kwankwasa kofar da ta jiyo ne ya tashe ta,ta dauki wayarta ta duba lokaci,biyu da minti goma sha biyar ta gani,tana mikewa carbin ya fado,wai daga kwanciya har tayi baccin minti goma,da sauri ta fice daga dakin don bude kofar,tana budewa kuwa Ahmad ya shigo da sallamarsa cikin farin ciki da jin dadin ganin ta
"Masha Allah,Ahmad saura kadan ka kamoni tsaho" ta fada bayan ta amsa masa sallama tana dora hannunta akanshi,dariyar farin ciki Ahmad yayi don jin dadin maganar
"Har Abba ma sai na fishi tsaho insha Allah" ya fada yana shigewa cikin gidan
Dariya kawai tayi "malam Sani ne ya kawo ka gida?"
"A'a Abbane,yanzu ze shigo"
Da sauri sauri tasa Ahmad ya shirya,yaci abinci dakyar,taso ace makarantar bokonsu hade take da islamiya kamar yadda ake yanzu amma ina,yaro sai ya dawo daga boko duk ya gaji sannan ya wuce islamiya
Kallon Farouq tayi dake gefe yana kallon uwa da dan suna ta zirga zirga tace
"Abba ya shirya"
"Karbi key din Ahmad,bawa malam Sani ya kaika,sai naci abinci kafin na fita" 
"Sai na dawo Mama" Ahmad ya fada yana daukar jakarsa,haka Hindu ta bishi da addu'ar sa'a da tunin yin addu'a kafin fita daga gida, sannan ta dawo ta shiryawa Farouq abinci agabansa,bismilla yayi ya fara cin abincinsa,ita kuwa Hindu ta tsareshi da ido tana murmushi,shi dae Farouq bazai taba tambayar yadda aka samu abu a gidansa ba ko da yaga canji,da tana aiki ne ko dan bizines to
"Ya naga kin tsura min ido,karfa kisa na kware" murmushinta ne ya kara fadada 
"Gani nayi ka fita kasha rana amma kamar tun dazu kana gida,kayi kyau abinka"
Kallonta yayi,yai mata wata 'yar dariya,yana shafa kirjinsa da hannun damansa 
"Nima yau nasan nayi kyau,don tunda na fita ake kallona" bata rai tayi ta harareshi da manyan idanunta
"Ake kallonka,waye yake kallonka?" dariya ya karayi,ya kamo hannunta ya rike ya kalli cikin idonta,Hindu sarkin kishi ya fadi a zuci kafin yace
"Allah Ya barmu tare""Ameen" tace tana dan harararsa amma da murmushi a fuskarta
Yasan zance be wuce ba dukda tasan wasa yake mata sai anjima zata rama
Ranar da ya fara ganinta,duk da yaji sonta tun alokacin,yadda yaga yanayinta da gayu,ya zaci 'yar wani shahararran nance a gwamnati,koda yana zuwa gidansu,yadda take abubuwa da kuma makarantun da tayi tun daga primary masu kyaune,don in tana turanci kamar ba a Nigeria ta girma ba,sai daga baya ya gane ashe kawai dae babansu yana kokarin sasu a sch masu kyau saboda su samu ilmi mai kyau,ko makarantar da suka hadu da sis dinshi,sai da shi baban Hindu yayi ritaya sannan ya mai dasu cen,rufin asirine Allah ya basu
Amma yaso ace yadda taken nan babanta wani ne,da yafi kowa murna,kamar yadda Abdallah yake fada,in zaiyi aure 'yar manyan gida zai nema,ya basu katan gida su cika masa da kaya,shi kuma ya biya su da lefe
shima dama yadda ya bawa su Hindu gida haka sun cika shi,amma sai suka wari barin da ya kasance kamar nata suka gyara
Ba laifi yayi kyau sosai,kana gani kasan 'yan boko ne suka shiryashi
"Ya naga kayi shiru?"
"Au so kike na ci gaba da baki labarin masu kallo na?"
"Kai don Allah" ta fada cikin shagwaba 
Haka suka ci gaba da raha har ya gama cin abinci ta debe kayan ya mike kafa yana sakace da toothpick,Alhamdulillah,Hindu akwai girki,ya ayyana
Zama tayi kusa dashi "don Allah gobe ka barni na dakko Ahmad a islamiya,inaso naje nayi wa maman abokinsa dinnan gaisuwa,yauma don yaga kana nan ne da sai ya kara tuna min"
"Allah ya kaimu" yace
haka suke lokaci zuwa lokaci,duk da bata damu sai ya bata mota ta fita ba,jefi jefi yana bar mata,ta dauko Ahmad daga boko,wani lokacinma ita take kaishi islamiya kuma ta dakko shi
idan fitarta ce kuwa,bata damuwa idan ya bata kudin adaidaita tayi fitar ta don haka baiga amfanin takura kansa wajen siya mata mota ba
Nan gaba idan ya canza tashi yaa bar mata ita,yaga alamar ita baruwanta da irin waddannan abubuwan
"Yawwa nagode" ta fada tana murmushi
"Dama inason baki wani dan kudi saboda ki siyi kayan biki"zamansa ya gyara ya cigaba da cewa" kuma ki siyi maganin da kike fada,Ahmad ma ki siya masa kananun kaya" kudi ya zaro,bandir din dari biyar sababbi a aljihun wando ya kirga ya ciro ya mika mata yana kara fada mata "Ga dubu ashirin,karki manta harda kudin dinki aciki" ya kara muskutawa ya mayar da sauran
"To Allah Ya saka da alheri,mungode" abinda kawai ta fada kenan,da dane,sai tayi godiya sannan ta lissafo masa yadda kudin ze kare don ya san bazai isheta ba,amma yanzu zaman lafiya yafiye mata komai,ita dae tunda ya hakura ta nemi aiki shikenan
Shi kuwa abin dadi yayi masa,duk arhar kaya idan Hindu tasa kyau take yi,saboda haka baya takura kansa gurin siya mata kaya masu tsada kamar yadda yaga mazan gidansu nayi
Stay foot
Wattpad @AishaAbuTurab
 - Comments - 
Tnx Allah yakara basira
