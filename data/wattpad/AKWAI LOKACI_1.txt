AKWAI LOKACI - Babi na Daya - Page 2 - Wattpad
AKWAI LOKACIBiebee Isa
Revised Edition 
Ta kalle shi cike da tausayi tace "babana kayi hak'uri, Akwai lokacin da komai zai wuce, idan da rabon zaka cigaba da makaranta zakayi ko da ba wannan shekarar ba, inshaAllah zan hada maka kudin da zakayi JAMB din ba dubu 4000 ba ne? don Baffan ka yace ba zai baka ba shine abun zai dameka? Eyi? Wai ina hak'urin da na sanka da shine?"
Ya lumfasa yace "Inna, kiyi hak'uri nasan kina k'ok'ari, ina so na yi karatun jami'a ne don kawai naga farin cikinku Ke da Yarinya, nasan karatuna Alheri ne da yardan Allah, kuma dole na damu Inna, Baffa wan Mahaifinmu ne
Gonar da Abban mu ya bar mana ya rik'e da sunan sai na mallaki hankali na zai damk'a mana shi, hankali na nawa Inna? Ba hakkin mu bane? Meyasa ba zai cire daga hak'kinmu mu ya bani ba? Wai don ma gwamnati ta dauke mana kudin WAEC da NECO da ba haka ba me kike tunanin zai faru Inna? K'arshe ma sai koren karen da ya mun Baba Tani na zugashi"Ya share dan k'wallar da ta fito mai, Inna dai ba ta sake cewa komai ba don tasan baban nata da hak'uri, be fiye saka abu a ranshi ba amma tunda taga har yayi magana toh abun na cinshi, tunani take danta dan shekara 16 ya gano tsantsar k'iyayyar da ke tsakaninsu da Baffansu, tun rasuwar Mijinta, a ka raba gado Gona ce dai da Gidan da suke ciki aka bar musu sai dan shagon da aka Baffa don shi kadai ne shak'ik'inshi, hakan be mai ba sai da ya k'wace Gonar wai sai yara sun girma zai basu hak'k'insu, Gidan da suke ciki kawai ya bar masu be damu da halin da suke ciki ba na rashi, abinci ma gagarar su yake wata sa'in don ma Inna na wankau da soyen k'osai da safe da kuma tuyan Awara da daddare
A bayyane inna tace "Allah kayi mana da kyau, yanzu shikenan ya haye gonanmarayun nan?" Baba ya kalleta be ce komai ba, a ran Inna ta dora da tunanin yanda zata cika ma Danta burinshi, Da yardan Allah sai ta samo dubu 4 din nan ta biya wa danta JAMB
A guje ta shigo Gidan hade da Sallama ta na haki, tuni ta watsar da takalmanta, zama tayi tana maida numfashi tare da cewa "Innata sannu da gida"Inna ta murmusa tace "yauwa Yarinyata har an tashi islamiyan?"Cike da yaren kauyawa tace "Yo e"Inna ta kalleta sosai kafin tace "me ya samu Hijabinki?"Charaf ta amsa "Yo ba fada mukayi da Abule ba?"Inna tace "Ke Yarinya ba zaki daina fada ba ko? Ba nace ki zama mai hak'uri kamar babana ba?"Baki Yarinya ta turo tace "Yo ba ita ke ceman Yarinya ba? har ta sa su idi nai man dariya suna mun wak'ar Yarinya, nace mata ta bari Innata kadai da Yayana ke ce min haka amma ta k'i ji, ni kuma na gurji bakinta"Ba ta jira cewar Inna ba ta mik'e tare da cewa "Inna ina Yaya?" Daki ta shige Inna ta bita da kallo
Yarinya kenan, kwatakwata bata da hak'uri, duk girmanka in ka takata ba za ta ji kunyan Zageka tas ba, gata da dan banzan surutu sai dai akwai Ilimin duka na zamani da na Mahammadiyya
Ta na son Innarta da Yayanta, kwatakwata ba ta ragama duk wanda ya takura wa Innarta ko Yayanta ko da kuwa Baba Tani ce, Yarinya ce 'yar shekara 9 da haihuwa
***Ba ta damu da yanayin da ta ganshi ba tace "Yaya yau ba za ka mun lesson din ba?"Miyan bakinshi ya hadiye kafin yace "Yarinya kiyi hak'uri bana jin dadi ne sai gobe"A zabure ta mike "Wayyo na shiga 3"Inna ta lek'o da sauri "me ya faru Yarinya?"Kuka ta fashe dashi wanda daga ji kasan na sakata ne "Yaya ne be jin dadi"Inna tayi tsaki ta wucewarta tsakar gida shi ko Yaya murmushi yayi tace "yauwa naji dadi Yayana yayi murmushi" bude hannuwanshi yayi "Zo nan" ta fada ya maida hanayen ya rungumeta ya na me tsananin son k'anwartasa
"To tashi muje na miki lesson din"tace "but you are not hearing fine" murmushi yayi sosai ganin ta na kokarin yin turanci da alamu tana gane abubuwan da yake koya mata, ya shafa kanta yace " dont worry i am fine" tsalle ta daka ta bankare cike da jin dadi
Inna na kallonsu ta matse k'walla tana tunananin inda zata hada dubu 4 nan, ta yanke hukuncin zuwa gun Baffan yaranta ta mai magana
Washe gari bayan ta gama tuyan k'osai ta sallami Yaranta, sun tafi makaranta ta gama duk wani hidimar gidan ta sure gyalenta tayi gidan Baffan su Yarinya, daya ke ba nisa be fi gida 6 ke tsakaninsu ba, tayi sallama Baba Tani da ke shan kokko ta tabe baki ta amsa sallaman "ina kwana" ta amsa fuska daure, Inna tace "Yayan na ciki?"Baba Tani tace "maular da aka sabayi ne shine kika zo ko? to be fito ba sai a koma"Inna tace "ni ba maula nazo ba ina so na mai wata magana ne"Cike da harzuk'a Baba Tani tace "to na ce miki be fito ba ko?"Hajjo ta juya zata tafi ta ga Baffa tsaye yace "bismillah" da sauri ko ta bishi daki, durk'usawa  tayi tace "Yaya ina kwana?"Ya amsa da murmushi "Lafiya lau Hajjo ya kwanan yaran?""Suna lafiya, sun tafi makaranta ma"Wani irin kallo yake mata, shi dai yana matuk'ar son Hajjo tun kafin ta auri k'aninshi, balle yanzu da ya rasu yaso auranta amma fir tak'i, duk da haka be sauya raayi ba don alkawari ya ma kansa sai ya mallaki hajjo ko ta halin k'ak'a
Ta sadda kanta k'asa tace "Yaya daman maganar kudin Makarantar Baba ne an fara saida form din dubu 4ne bansan  ko ya fada maka ba"Ya kalleta yace "Hajjo ina da kudi da yawa, amma nace sisi ba zan k'ara kashe miki ke da yaranki ba"Da sauri ta dago tace "meyasa Yaya? Naga dai akwai Gonarsu gunka kuma na tabbartar akwai amfani Gonar"Ba tare da wani shakku ba yace "haka ne, tabbas ba kiyi k'arya ba, da Baba da Yarinya Yaran k'anena ne, ne maana 'yayana ne, ina kuma da iko dasu don su mallaki nane kuma zanyi yanda naga dama dasu, amma kina iya chanza hakan, ina iya bashi kudin JAMB kuma ina iya mallaka musu gonansu da sharadi guda"Ta kalleshi da sauri tace "menene?" Kai tsaye yace "ki aureni" Ta kalleshi tace "Yaya ina ga ai mun gama maganar nan da dadewa"yace "Hajjo dama ce zan baki ta k'arshe ki aureni"Baba Tani da ta dade tsaye ta na labe tanajin duk abunda suke cewa ta dafe k'irji, tana hawaye a zuciyarta take ta sake sake ni mallam zai munafurta? Ashe son hajjo yake?
Ya cigaba "Zakiji dadi, Yaranki ba zasuyi maraici ba zan hadesu da Yaran gun Tani duka na rikesu, ki amince min" Shiru tayi na wasu lokutta kafin tace "yaya zanyi shawara"Yace "da 'yayanki?"Tace "da zuciyata"Yace "Hajjo na gaya miki damar k'arshe ce na baki idan baki yarda ba ki fada min tun yanzu kuma ki nema ma danki kudin jarabawa kar ma wanda ya tako gidana da niyar na mai wani abu"Murya kasa kasa tace "na amince "Ya yashe baki yana fadin "Alhamdulilahi ko kefa, na saka rana nan da sati 1 zaa daura Auren" ya mik'e yace "nawa ne ma Baba ke so?4000 ko?"Ita dai bata ce komi ba kasan tabamarma ya ciro kudi ya lallo 5000 ya bata yace to gashi har dubu na k'ara mai ta mik'e tace "angode"
Tani ta shige daki da gudu tana kuka lallai Mallam yacika mayaudari, idan Hajjo ta shigo gidan nan ta kade har buzunta don taga Mallam na sonta, gyalenta ta sa ta fice daga gidan
Hajjo ta koma gida ranta a jagule "meyasa ta amince ma wannan azzalumin? To ya zatayi bata da mafita indai tanason inganta rayuwan yaranta hakan ne daidai, zata jure komai a gidan Baffan yaranta da duk wulakancin da tani zatayi mata ba zata ce mata komai ba nan ta zauna ta na tunani, data ga rana ta fito sai ta mike ta shiga nema ma yaranta abun da zasu ci don ta san yarinya yanzu zata shigo gidan
Hajjo Gidan Kawarta Mairo  taje, yanda Mairo ta ga aminiyarta ta san cewa ba lafiya tace "Tani me ya faru?"Kamar jira take ta fashe da kuka "ni malam zai yaudara wai aure zaiyi""Ke haba? Wa zai aura?""Wai Hajjo"Mairo ta gwalo ido "Hajjon Marigayi?""Itafa, wannan matar da bata tsufa kamar Aljannah, da wannan idanuwanta kamar na mujiya"Mairo tace "wallahi kikayi sake ta shigo gidanki to sai dai wata bake ba wallahi"Tani ta tsure "yanzu kawata ya zanyi?"Tace "karki damu, ki bari zuwa jibi zan raka ki gun wani Malam na bakin rafi"Hajjo tace "muje yanzu ba na son sanya kinaji yace bikin nan da sati 1 ne kina kira mun jibi?"Tace "ai ba a ganinshi ne sai ranar Alhamis sai Asabar ko Lahadi, karki damu shi sha yanzu ne magani yanzu karkiji komi"Tani tace "yauwa shiyasa nike sonki kawata" sukayi shewa tare da kashe hannu
A gidansu Yarinya, Tsifa Inna take mata, Yarinya da ke bata rai
Baba ya shigo da jakkar makarantan shi a hannu, "Inna sannu da gida""Yauwa Baba ya makarantan?Yace "lafiya kalau"Yarinya ta sake turo baki ta bata rai tace "Yaya, sannu da zuwa"Ya ansa da "Yauwa yarinya me aka miki kike turo baki?" Tace "Yo ba inna ce ke min tsifa ba"yace "da zafi ne?"A shagwabe tace "Yo ba zafi bana so ana taba mun kai" Murmushi yayi ya ciro time bomb a aljihunshi yace "what color is this?"Tayi dariya tace "ka bani na ci cingam"Yace "aa sai kin fada mun kallar" tace "its color yellow" yace "good" ya bata tace "thank you yaya" "Yauwa ki zauna a gama miki tsifa kije delu ta miki kitso ko"Cikin murna tace "to Innarmu yi sauri ki gama"Inna tace "abincinka na karkashin Gado"Yace "Nagode"
Ya shiga dakin ya ci Tuwon Masara miyan kubewa busassa, bayan ya gama ci ya fito ya diba ruwa a rijiya ya yi toilet ya watsa ruwa, ya shiga daki yana shiryawa, Inna ta shigo yace "sannu Inna, ina Yarinyar?"Zama tayi dan gefen katifar tace "na turata Gidan Delu  kitso" Yayi murmushi ta ciro 4000 a zaninta ta mik'a tace "gashi gobe a siyo JAMB form" cikin murna ya amsa "nagode Inna Allah saka da Alheri ta shafa kanshi" dan jim yayi kafin yace "Inna a ina kika samo kudin ince dai ba bashi kika ciyo ba?"Tace "aa Baffanku ya bani"Ya juyo da mamaki "Baffanmu kuma? Bayan jiya korana yayi dana je mai?"Nan ta kwashe yanda sukayi da Baffa ta gaya mai
Cikin bacin rai ya mik'a mata kudin cikin zafin rai yace "In dai har sai kin aureshi ya baki kudin nan wallahi banaso, na hakura Inna bazanyi ba"Tace "Aa Babana kar kace haka ka amsa kawai"yace "Inna ki maida mishi kudin nan fa, banaso kuma ki gaya mishi kema ba zaki aureshi ba"ya juya zai fita da k'arfi tace "MUSAYIB"
Cak ya tsaya, jin abun yayi bambarak'wai, yau Inna ta kirashi da Sunan Yankanshi, abun da bai taba ji a bakinta ba kenan, ya juyo ya kalleta, idonta ba wasa tace "amshi kudin nan" jim yayi kafin ya nufeta ya amshi kudin tare da barin gidan baki daya
Durk'usawa tayi ta na kuka, ba zasu gane dalilin da ya sa tayi haka ba, domin su zata auri Baffansu don inganta rayuwarsu
Daga gidan kitso Yarinya ta biya gidan Baffansu, ta ruga da gudu ta ganshi zaune shida abokinshi Hajamu, ta kalli Baffa tace "Baffa kalli kitsona" ta bude mai kan cikin hargowa yace "dan Iyayenki ba ki iya gaisuwa bane?" tayi shiru tana kallonshi nan ya fara zazzaga masifa
Tace "Baffah!!"Cikin fada yace "meye?"Bata rai tayi tace "ka daina mun fada banaso ana yi min fada" ta karashe tare da yin k'wafa ta shige cikin gidanshi, baki ya sake yana mamakin rashin kunyar Yarinya, ya mik'e a fusace zaiyi cikin gidan abokinshi ya rik'oshi yana dariya "Ina zaka?" Baffa ya kalloshi, Shi ya ma mance da Hajamu da ke zaune a nan yace "bari kawai Hajamu wannan Yarinyar ta bata min rai wallahi, sam bata da kunya, barni naje nayi maganinta"
Hajamu yayi dariya "'yarka ce?"Baffa yace "Eh ta wajen Marigayi Ibrahin"Hajjamu yace "to to, naji, kayi hak'uri Yarinya ce k'arama"Cikin fusata yace "wannan ce Yarinya? 'Yar shekara 9? Wallahi na samu mai so aurar da shegiya zanyi na huta duk tabi ta addabi kowa"
Hajamu yace "ni wallahi tayi matuk'ar burgeni dama kaban ita"Baffa ya kalleshi yace "dagaske kake? Ka ma Habu kamu?"Hajamu ya k'yalk'yale da daria yace "wani habu? Nidai"Baffa ya sake ashar "lallai baka da imani Yarinyar zan baka? Rainonta zakayi? Sai dai ko Habu dinka"
Hajamu yace "Haruna ka bani ita kawai, ba za kayi da na sani ba, rainonta zan yi har ta k'ara girma"Tunani Baffa yayi tare da mik'a mishi hannunshi, sarai Hajamu ya gane me yake nufi ya ciro kudi 2000 ya bashi yace "abun da na fito dasu kenan, zan aiko Habu da 3000 murmushi baffa yayi yace "An baka Yarinya, daman saura kwana 6 biki na da na uwarta sai a hade duka a daura"Hajamu yace "nagode abokina"
Shigarta ke da wuya ta ga Baban Tani zaune ta rafka uwar tagumi tace "Baba ina umilolo?" Tani bata tanka mata ba
Yarinya ta k'ara cewa "Baba kinga kitsona" Cikin bacin rai Tani tace "mugani?"Yarinya ta matsa kusa da ita tare da duk'ar da kanta ta nuna mata kan, cikin k'wak'walwarta taji rankwashi me zafi akai, Yarinya ta bude baki ta sandara ihu tana shafa kai
Cike da bacin rai da rashin kunya tace "me na miki kika rank'washeni?"Tani tace "ko zaki rama ne?" Yarinya tayi hanyar fita ta na matsan kwallah da k'arfi tace "Allah ya isa na"Tanih tace "wa kike wa Allah ya isa zan ci uwarki fa?"Yarinya ta kalleta cike da rashin kunya tace "wallahi ba dai uwata kika zaga ba"Tani tace sai "uwar wa?" Da k'arfi Yarinya tace "Sai dai uwar me zagi"Tani ta biyota a guje Yarinya kuwa ta fice a sittin har tana bige baffa da yake shigowa gidan, ba ta tsaya ba ta wuce gidansu a guje kamar ta ci kafar kare
Baffa ya shigo gidan yana mita rashin kirkim Yarinya "har ni zata buge ta wuce?" ganin tani yayi zaune shagab a k'asa
"Subhanallah Tani ya haka?"Harararshi tayi tace "mai rabani da Yarinya sai Allah yau sai na kwashi kazakazanta a hannu" ta dinga zuba ashar, ta mik'e ta yafo gyalenta ta fice Baffa yace "kiyi maganinta"
Yarinya ko daga gidan Baffa ta yi gidansu,  k'ofar gidansu ta ci birki ta zana 'yargalagala ta fara yi, jim kadan 'kawayenta suka hallara suka hau yi tare tun daga nesa ta hango Innarsu Ummilolo (Tani) ta na tafiya kaman zata tashi Sama, Yarinya ta bar wurin da gudu ta shige gidansu, zaune taga Innarsu, Inna tace "lafiya" Batace komai ba ta boye bayanta, sai ga Tani ta shigo
"Sannu da zuwa" Innanmu tace da ita
"Ke Hajjo ki fita idona na rufe, ni zaki turo Yarinya ta mun rashin mutumci ta zageni ta uwa ta uba?"Inna tace "Kiyi hak'uri zanyi maganinta"Tani ta katse Innarmu ta hanyar cewa "yi man shiru manafuka ai ke kika sa ka ta, don zaki auri Malam shine kika aiko ta ko, toh yau sai na daddaki k'ashin kaza-kazanta"Hajjo tace "DonAllah kiyi hak'uri, Yarinya zo ki bata hak'uri" Tace "Yo ni me na mata? nifa ta zaga tace uwata ni kuma nace badai uwata ba sai dai uwarta"Zuciya taci Tani ta nufota da gudu yarinya tayi dakinsu a sittin Tani ta bita, Yarinya na shiga dakin ta turo kofar daidai nan Tani ta karaso ta ci karo da k'ofa ta buge kanta da hannun qofar ihu ta sake saboda azaba
Hakan ya ba Innarmu dariya, ta juya tana daria a hankali
Baba Tani sai surfa ruwan bala'i take tana hawaye don wurin har ya soma kumbura, Innarmu zama tayi kan kujera bata k'ara cema komai ba, haka ta k'araci zagezagenta ta tafi dan kullutun goshinta
Yarinya ta fito taga Inna na gimtse dariya harararta tayi ta daga hannunta tace "Allahumma yahdiki" Yarinya ta turo baki tace "ba amin ba" don aganinta wani abun Innar tasu ta rok'ar mata, ta yi hanyan fita Inna tace "ina zaki?"tace "babu" ta yi waje taga su ladiyo har yanzu suna 'yargalagalan
Ladiyi tace "wai Yarinya me ya samu Innarsu ummilolo? Mun ga ta fito tana kuka"Yarinya ta kyalkyale da daria tace "ubanta naci wallahi"WACECE YARINYA
#AL#YarinyarZaid#anatare#FWA#nagode
Biebee Isa
 - Comments - 
Biebien nene Allah ya Kara basira
Bravo!!!
Masha Allah biebie Allah yasa afara a sa'ah akamalla a sa'ahğŸ‘ğŸ˜˜ğŸ’ƒğŸ’«ğŸ’¥ğŸ’•
Lallai kuwa yarinya
Na sayarda wa ne
Haba biebien Nene, sbda ALLAH kinsan yadda nakeson lbrin zayd and zahrah kuwa? Yana library na complete Amman ynz dole se najira, plsss ayi Saudi a gama mana!
Allah ya Kara basira
Allah yasa ayi da mu
Allah yaqara basira biebeen mu
Akoi lkch na zahran Zaid
Masha Allah muna biye Allah ysa agama lpy
Wayyo mutuniya ta tafara sabon book ğŸ“™
Musayyib
Dan albarka
Wat's Intelligent biebee
Allah yakara basira
Allah yayiwa Musayib albarka
Assalamu alaikum
Hmmmm
â˜â˜â˜â˜â˜â˜â˜â˜â˜â˜€
   ğŸ” _*(SAMARIN BANA
ğŸ¤¦ğŸ»â€â™€)*_
         ğŸ¤ğŸ¤ğŸ¤ğŸ¤ğŸ¤ğŸ¤ğŸ¤
  ğŸŒºğŸŒºğŸŒºğŸŒºğŸŒºğŸŒºğŸŒºğŸŒºğŸŒºğŸ›
_Written By *ASY KHALEEL
*_âœğŸ»
      _Wattpad @asykhaleel_
          _Facebook Grp_
  _Asy Khaleel Novels Grps_
      ğŸ—£ğŸ—£ğŸ—£ğŸ—£ğŸ—£   
*ANNOUNCEMENT*
    *ANNOUNCEMENT*
*ANNOUNCEMENT*
    Ina masoya masu bibiyar labarun hausa?, toh! Ku matso ga wani sabo fifil daga d'aya daga cikin marubutan online Hausa Novels, wato Asy khaleelğŸ‘„
Ta zo muku da labari wanda take fatan shima zai k'arbo kamar wanda ta gama
Tazo da sabon salon, sabon tsari, saban yanayi
hope zaku yi charge ku tanadi data domin kusha karatu , sbd wannan labarin true life story ne daya faru anan garin LAGOS lbr mai cike da ban tausayi, almara, da tsantsan al'ajabi da ban tsoron  SAMARIN BANA nan wannan zamani, wannan garabasar musamman na 'yan wattpad ne zaku sameshi tun dg farko Har karshe kafin ya fara yawo a whtsap seku ku basu lbr
*KA'DAN DAGA LABARIN*
    _Basu kai ga sake cewa komai ba yaro yayi sallama ya shigo gidan hanunshi riqe da nannadaddiyar baqar leda yace_
  _"Wai gashi a bawa Anty Asy inji yasir" ya fad'a yana miqawa Asy don ya santa yaron maqota ne, hannu tasa ta karba tana bud'e baqar ledar, kud'adden dazun ne da tak'i karba daga gunsa, da sauri ta miqe a firgice ta fice daga gidan, isarta kofar gida ta hau dube dube sai dai babu yasir din babu alamunsa haka ta dawo cikin gidan jiki a salule
_
_Yaya Rahama ce ta kalle ta tare da tambayarta lafiya kuwa?_
 _Saida ta koma kan kujerar ta zauna sannan ta gaya mata haduwarta da yasir din, har take sanar da ita cewar shine ya buga gidan
tsaki yaya Rahama ta ja sannan tace
_
_"Banza shashasha, shine kika bi duk kika wani firgice kamar wadda ta yiwa sarki qarya, kanki aka fara yiwa budurwa kyautar kudi?" Asy tace_
_"Amma yaaya kallo daya zaki yiwa kudin nan kisan cewa ba kad'an bane ba fa ni tsoro nake ji gsky
"_
*READ MORE* ku duba wannan lbr @asykhaleel
Your novels are always interesting
Ai Baffa baya da gadon Baban su tun da yana da Daa namiji, da dai Mace ce kawai ko kuma duk mata, ko Mai yawan su basu gadon dukiyar duka
Iyaye ne kawai ke gadon mutum ko Mai yawan 'Ya'yan shi
Allahu a'alam
Amma ba aure tsakanin wan miji da matar kani haramun ne a musulunci
Amma kani zai iya auren matar yaya idan yayan ya rasu
Interesting story
Interesting story
Allah sarkiee
Awesome
Allah yakara basira tnc
Weldone beebei
AKWAI LOKACI - Babi na Biyu - Page 3 - Wattpad
AKWAI LOKACIBiebee Isa
Revised Edition
WACECE YARINYA?
Mallam Ibrahim haifaffen Garin k'auyen matazu ne me suna Marmara, duk cikin Babbar Jahar Katsina
Auren Soyayya yayi da matarshi Hajjo da asalinta 'yar k'asar Nijar ce, zuwan shi Nijar Almajiranci ya ganta har suka daidaita kansu ya tura magabatanshi aka aura mashi ita
Mallam Ibrahim na da yaya guda daya me suna Haruna
Haruna na da son kai, komai shi dai a bashi, komai yace ma ibrahim shi zaiyi ko yana so ko baiso haka yake barin mai ko menene, kasancewar shi kadai ya rage mishi a Duniya, mahaifansa su sun rasu
Bayan wattani 9 da Aurenshi da Hajjo suka haifi Dansu kyakyawa me kama da Ibrahim, ran suna da yaci sunan kakaninshi ta duka fanni wato Musayib wato Musa wanda suke cema Baba
Musayib ya taso cikin k'aunar mahaifansa, ya gado sanyi da hak'urin mahaifinshi, Musayib na da Shekara 7 Hajjo ta k'ara haihuwa ta samu diya mace inda suka sa mata suna FATIMA ZARAH, murna gun Musayib baa magana, da ya dawo daga Makaranta be tsayawa ko ina sai gaban Yarinya ya na mata wasa yace "Innarmu a goya mun yarinya" ko me ya samu zai ce na Yarinya ne, ko abu aka bashi zai aje ma Yarinya, Yarinya kaza, haka dai Sunan Yarinya ya bita
Mallam Ibrahim ya na matuk'ar jin dadi idan yaga Iyalinshi cikin walwala, yana matukar son Yarinya sosai, ko me takeso shi ake mata ya hana a kwabeta dalilin haka yasa ta taso da shagwaba sosai, Tana son Yayanta tana da shekara 7 musayib na da shekara 14 mahaifinsu ya rasu sakamakkon zazzabin da yayi na yini daya, ashe ciwon ajali ne, tashin hankali suka shiga suka zama abun tasayi dukda yarinya qarama ce ba ta san mutuwa ba haka tayi ta kuka abunta, bayan kwana 40 aka raba gado inda suka samu Gona da gidan da suke ciki, shi kuma Baffa Haruna aka bashi shagon provison din Marigayin, amma idonshi kan Gonarsu Musayib, sai da yayi yanda yayi ya amshe Gonar a cewarsa sunyi k'ank'anta, sai sun girma zai basu kayansu
Haka suka cigaba da rayuwarsu da dadi ba dadi tun bayan mutuwar mahaifinsu shekara 2 kenan da yan wattanni
Hajjo  ta cigaba da kula da su da komai na su, da baffansu ke biya musu kudin makaranta, amma tunda Ya buk'aci Hajjo ta aureshi ta k'i sai ya chanza musu, naira ya daina basu
***
Boka ya kalleta yace "naji me kikeso ayi da yaran?"Mairo tace "a musu abun da aka ma uwarsu"Tani tace "aa kar a musu komai, a barni dasu kaga idan Hajjon ta shiga duniya, suma haka zasuyi ta gararamba, Mallam ya tura Baba Almajiranci, ita kuka mara kunyar nan in turata Birni aikatau ina amshe kudaden, sai na ganawa Yarinya Azaba hmm, daga baya zan san yanda zanyi dasu"Yace "to angama, ki mik'o wani abu ki saurari sakamako nan da gobe"Ta mik'a dari 7 tace zata dawo sukai sallama suka bar bukkan
**Baffa har gida yazo ya kawo ma Innarmu kudin hidimar biki har dubu 6, wai harda alawa ya rik'o wa Yarinya a hannu, Inna taji dadi yanda taga ya na ma Yarinya, be gaya mata niyyarshi na aurar da Yarinya ba don yasan ta na iya ta tada mishi hankali tace itama ta fasa auren nashi, sai yayi shiru sai dai taji a sama daga baya kuma ba yanda zata yi
Ya tafi yana me jin dadin yanda Hajjo ta amsheshi
***Shigowa yayi fuska ba walwala yace "sannu da gida" Inna bata amsa ba tana kallon fuskarshi tace "baba zo nan"Ya zauna kusa da kafarta tace "don zan auri Baffanku shine kake fushi dani?"Kafin yace wani abu su kaji Yarinya ta fasa ihu tare da cewa "kutumarr" sai kuma ta fashe da kuka ta na tirje tirje a k'asa, da sauri ya dagota   yace "Yarinya meye haka? me ya faru?" Cikin daga murya tace "Idan Inna ta auri baffa Allah tsinan Wallahi bata aurenshi, Kurani baki aurenshi Inna"
Daukarta yayi ya wuce daki da ita, har yanzun bata bar Kuka ba, ya fara lallashinta cikin kuka tace "Yaya donAllah kar ka yarda kaji? Cin zalin Inna Baba Tani zata dinga yi"Yace "kiyi hak'uri, ai a nan zata cigaba da zama sai dai shi yazo, bana so amma dole na hak'ura"Yarinya tace "nidai bana son Baffa"Inna da ke labe bayan kofa ta shigo tace "kun yarda mu cigaba da zama a haka muna dashi bamu dashi? Ni a ganina yanci zan samo muku da inganci"Yaya yace "Inna ki aureshi in kina so amma idan har danmu zaki aureshi to Inna ki bari, bamu taba raina rik'on da kike mana ba, wallahi hakan a wadace muke"Inna ta kalli yaranta cike da k'aunarsu tace "to kar wanda ya k'ara mun fushi kuma kar wanda ya k'ara mun kuka don na fasa auren Baffan naku, gobe zan maida mishi kudinshi kunji?" Murmushi Yaya yayi, ita kuma yarinya ta rungume uwarta "yauwa Innarmu, naji dadi idan na girma ni zan nema miki mijin da zaki aura me kamar Abbanmu ko Yaya?" Sukayi dariya duka
Da sassafe Inna ta ma Yarinya wanka tare da shiryata cikin uniform dinta, Baba ma yayi wankan shi yana sauri don yau suke fara WAEC, yaci k'osai da kokonshi yace "taso mu tafi Yarinya""Inna tace Baba zo ka zauna" ya zauna tace "Allah ya bada sa'ar Jarabawa, Allah ya cika maka burinka"Cikin jin dadi yace "amin"Inna ta dora da "ka zama mai gaskiya da rikon amana, ka kula da kanka Baba" Kasancewar ya saba jin ire iren nasihar a bakinta yace "InshaAllahu Innarmu zan zama duk abun da kike man fatan na zama" tace "amin"Ta maida hankalinta ga Yarinya tace "ke kuma Allah ya baki miji nagari" Yarinya ta k'yalk'yale da dariya tace "Inna Qurani kin sa naji kunya"Sukayi daria baki daya Inna tace "Allahu Yahdiki" kamar kullum Yarinya ta bata rai tace "wallahi ba amin ba" daria sosai Baba yayi yace "ni tashi mu tafi kar muyi latti" Yarinya ta rungume uwarta ta na daga mata hannu tace sai na dawo Inna ki mun yar tsala kafin na dawo"Inna tace "to yarinya Allah ya taimaka" suka wuce Inna na kallonsu har suka k'ure mata, ta tashi ta share tsakar gidan ta fara wanke wanke ji tayi kamar an tsunkureta, ta ajiye soson ta shiga daki ta dauki mayafinta tare da kudin Baffa dubu 6 ta bar gidan
KANO
Mamakin kanshi ya ke yi, duk abun da Hajiya Uwar gidanshi tace yayi shi yakeyi ko yanaso ko baya so ya zama wani Mijin Hajiya, anya zai iya yin abun da ta umurce kuwa? Kyarma kawai yakeyi ko ina na jikinshi na rawa kamar mazari, "Ya saki Aisha?" Ta ya zai iya sakin Aisha? Matar da yake So fiye da ko wacce mace a rayuwarshi, Matar da sai da aka kai ruwa rana kafin aka amince ya aureta, kai ba zai iya ba rabuwa da ita ba, so yake ya bijire ma Hajiya amma ya kasa
Muryar Hajiyar yaji tana cewa "ko bakaji me nace ba Alhaji? Cewa nayi ka Saki Aisha" Jikinshi bai bar bari ba yace "to Hajiya"Karban takardan yayi ya rubuta a takarda
"Ni Alhaji Sa'id Korau na saki matata Aisha"ta karanta tace "yauwa Alhajina je ka kai mata" jiki a sanyaye ba laka ya nufa dakin Aisha
Gaban madubi take ta tsantsara kwalliya tana ganninshi ta madubi ta sauke murmushi mai kayatarwa "barka da safiya Alhaji, yanzu nake shirin zuwa gunka"Zama yayi bakin Gado yana kallonta wani zuciya na cewa, "Anya zai iya abun da Hajiya keso? Ina son matata" wani zuciyar kuwa ingiza shi take wato Maganar Hajiyar zaka tsallake?" Wani abu ya fara ji wanda ba zai iya misalta shi ba, shi dai ya daura hannunshi kan kirjinshi alamun nan yake jin ciwo, daurewa yayi yace "Aishatu" kallo ta bishi dashi da mamakin yanayin da hake ciki
"Aisha wallahi ina sonki, ba zan daina sonki ba, bansan me ya sameni ba ki tayani da Addua, Allah ya firdani daga halin da nake ciki"A firgice tace "Alhajina me ya faru? "Yace "wallahi ban sani ba sai na aikata abu daga baya sai nazo ina mamakin ya akayi na aikata hakan? sai nayi wani abun sai nazo ina da nasani, Aisha wallahi bana cikin hayyacina ki tayani da Addua"Rik'o shi zatayi yayi saurin janyewa kamar ya ga wuta, bakinshi na rawa yace "hakan ne ma yanzu zuciyata tace na rabu dake, Aisha na sakeki"Wani irin kuka da yazo lokaci daya Aisha ta fashe dashi, shima Alhajin kukan yake, zuciyarta da ke baraznar daukewa ta rik'e tace "Hasbunallahu wa ni'imal wakil"Ta bude takardar da ya mik'o mata ta, hawaye fal idonta cikin nauyin baki ta daure tace "Alhaji saki nawa?"Shima yana kuka yace "saki daya Aisha, shima don ba yanda zan iya" Ajiyar zuciya tayi tace "Allah ya sa hakan ne ya fi zama Alheri"Shiru sukayi gabaki daya kafin Alhaji yace "na mallaka miki Gidana dake Sharadda, kije ki zauna a can har sai Allah ya bani lafiya don wannan ciwo ne babba, donAllah kar ki tafi Gida" Shiru tayi kafin tace "nagode Alhaji kuma InshaAllahu zan tayaka da addua don na san yanda ka ke So na, na k'ara tabbatar da kana So na, zan jira Atu ta dawo daga makaranta sai mu tafi"Da sauri yace "Aa ki yi hakuri Aisha ki bar mun ita wlh ita kadai zan gani naji dadi ki taimaka mun"Tausayinshi taji ta san yanda yake son tillon 'yar tashi Tace "Zata manceni"Yace "Aa wallahi na miki Alkawari zata dinga zuwa ganinki akai-akai kuma duk me kikeso ki fada mun zan miki shi"Tashi kawai tayi ta nufi Sif, hada kayanta ta hau yi yana kuka tana kuka, ta bude kofa ta fita ta ci karo da Kishiyarta da ke ta faman dariya ba tare da tace mata kanzil ba ta fice ta bar Gidan
Sharadda phase2 Kwanar Ganduje ta nufa, da yake ta san Gidan, ba ta sha wahala ba ta bude komai akwai a Gidan, ta share ta goge ta fada Gado ta fashe da kuka mai tsumma rai tana tunanin Mijinta da 'yar diyarta don ta san kallar wahalar da diyarta zata sha gurin Matar Uba
MARMARA MATAZU
K'arfe Sha Biyu na rana aka tashe su Yarinya a Makaranta, kamar kullum da gudu ta shigo Gidan, tana ihun "Innarmu" taji shiru ta tsaya a Tsakar Gida tana jiran ta ga ta inda Inna zata fito don haka take da ta ji muryarta ko ina take sai ta fito ta taryeta
Yarinya ta lek'a daki ba ta ganta ba, ta duba ko wani lungun Gidan Inna bata nan, "k'ila ta fita" ta fada a ranta
Kitchen ta shiga don zubo Abinci ta ga Wayam, mamaki ya isheta, kullum ta dawo tana iske Abincinta amma yau babu komai
Jakkar ta ajiye ta fita, Gidansu Ladiyi ta fara shiga tace "Innar mu na nan?" Haka ta dinga shiga gidajen Makwaftan da ta san Inna na zuwa amma ba Inna ba alamun ta"A ranta tace "ko taje gidan Baffanmu ne don ta maida mai kudinshi?" Nan da nan zuciyarta ta amince da "ta na ma chan"Ta nufa Gidan Baffa, tana shiga ta ga Ummilolo na cin Abinci dama yunwa take ji zama tayi kusa da ita "tace Ummilolo ina ci"Umilolo ta dauke kwanonta tace "Yo ba yawa, nima ba isata zaiyi ba" Yarinya ta murguda baki tace "to uwar rowa ki kaci ke kadai Qurani ke kadai zaki mutu" Ummilolo da tsoro tace "dagaske yarinya?"Yarinya tace "yo eh"Ummilolo ta ajiye kwanon tace "taho muci" Nan suka cinye tuwon masara miyan kubewa busassa"Yarinya na sude kwano tace "Innarmu na ciki?"Ummilolo tace "Aa Baba ce kadai"Yarinya ta zaro ido tace "ba tanan?"Kai Umilolo ta gyada mata
Yarinya ta Sandara Ihu, sai ga Tani da Baffa sun fito
Kuka take bilhakki don harda Majina
Tani tace "Yarinya wani irin iskanci ne haka meye?"Baffa ya dauko dorunarshi yace "yau sai naci uban Yarinyar nan" Ya chafko ya shauda mata daya a baya yace "uban me akayi maki kike kuka haka?"Kukan nata ya tsananta "Yo ba Inna ce ta bata ba?"Ya kalleta yace "ina Hajjon taje?""Yo ba da na dawo boko ban ganta ba, kuma batayi abinci ba, kuma na shiga maqota bata nan, ni na aza ta na ma Gidan nan don naji tace zatazo ta mayar maka da Kudinka baza ta aureka ba, kuma dana zo bata nan" takara fashewa da kuka
Murmushi Tani tayi ta shige daki ta daka tsalle tace "sai dai wata ba Hajjo ba wallahi duk wanda ya shigo Gonata" tayi kwafa hmm
Cikin tashin hankali Baffa ya ja hannun Yarinya suka koma Gidan ba Inna na alamarta, cike da tashin hankali ya kai cigiya Gidan Mai Gari
Nan a ka dinga neman Inna amma ba wanda ya ganta, kuka Yarinya keyi idonta sunyi Ja sosai
Haka Baba ya dawo daga Makaranta ya shigo Gidan ya ganta tana kuka wasu suna tayata
Tana ganinshi ta bare baki "Waiyo Yaya" ai tuni ya rude tace "yaya Inna ta bace" yace "ban gane ta bace ba, ina taje?"Yarinya ta kwashe komai ta gaya mai shima kukan ya fara yace "Inna don na ce karki auri Baffanmu zaki gudu? Inna ki dawo donAllah ki aureshi wallahi na yarda, don Allah Inna" kuka yake tayi kamar mace
Yarinya tace "Yaya bafa guduwa tayi ba, bacewa tayi" yace to "Yarinya Ina Innar?"
Lokacin da Inna ta bar Gidan, ji tayi ta tsani K'auyen Marmara, wani irin sarawa Kanta yake, kamar in ta kara minti daya a K'auyen Kanta zai tarwatse, tafiya take yi ba ta san inda take jefa K'afarta ba, Duk tabi Gonar Mutane tana take musu, tafiyarta kawai take bata tunanin komai sai barin Garin, straight Tashar Mota ta nufa duk da nisan gurin ba taji haka ta isa a kafa ji tayi ana cewa "Kano zakije?"Zuciyarta ya kitsa mata "Ta Dabo tumbin Giwa" tace "eh Kano zani" da hannu ya nuna mata Motar yace "daman passenger daya ya rage Motar ta cika, kudin mota dari 8"Ta ciro kudin nan da baffa ya bata 6k ta bashi 1000 ya bata chanji mota ta tashi sai garin Kano
Bata taba fita garin Marmara ba tunda aka kawota daga Niger sai yau kusan shekaru 17 kenan sai kalle kalle take tayi, cikin awa 3 suka isa garin kano yunwa take ji daman daga ita sai ita, ta ga wani restaurant daga gefe ta shiga tace "a bata abinci" tambayarta akayi da "me zaa baki?" tace "ko meye nidai abani"
Shinkafa da Miya da Kifi aka zubo mata, ci take ba kaukautawa, tasha ruwa tace "nawa?" aka ce 200, ta ciro ta bada ta mik'e ta fice tana tambayan kanta "ina zan dosa?"Tsaida a daidaita tayi tace "ka kaini kasuwa" yace "wace kasuwar?" Tace "ko wacce" yace "to" Kasuwar Kwari yayi da ita
MARMARA 
Rungume take jikin Baban suna kuka, yau kwana biyar ba labarin Innarsu, Baffa ya shigo ranshi a bace yace "kai ku tashi ku kwaso kayayyakin ku muje gida, Uwarku ta gudu don kar na good aure ta? Za ko ta ga tsiya don na siyar da Gidan nan, ga kudin nan cikin Aljihu na ku tashi mu tafi Gidana"Yarinya tace "ba inda zamu Kurani"Duka ya kawo mata ta goce Baba yace "yi hak'uri Baffa yanzu za mu taho, bari mu hada kaya"Harararsu yayi yace "kar ma ku hada" ya juya ya fice
Baba ya ce ma Yarinya "tashi mu tafi kinji?" Ba musu ta tashi suka hada duk wasu kaya har da kayan Innar, suka tattara da kayan kwanuka da komai suka fice suka kai gidan Baffa
Baba ya kalli Yarinya yace "Yarinya ki zauna ina zuwa" tace "to" wasanta ta fara lokacin Tani ba ta nan
Wurin Kafintoci Baba ya nufa, da dan karfi yace "wazai siya gadon Innarmu?" Ogan wurin yace "Ina Gadon? Baba yace "ya na Gidanmu" Oga yace "muje gidan na gani"Baba yayi gaba Oga na bin bayanshi har suka nufa Gidan
Gado ne k'arami, Gadon beyi komai ba, Oga ya gani ya duba sosai yace "ya siya dubu11" jiki na rawa Baban yace "ya sayar" Oga ya lale 11k ya bashi, Oga ya koma Gareji ya turo Yaranshi don su kwashe Gadon
Sai da aka kwashe Gadon Baba ya koma gidan Baffa yaga Yarinya zaune inda ya barta tana wasa, Tausayin Kanshi da na Kanwarshi yake
Da hannu ya yafitota "Yarinya zo kiji" Warning ya ke mata ta hanyar lalashi "danAllah kiyi hak'uri kar kiyi fada da kowa kar ki nemar mana magana kinji? Ki zauna da kowa lafiya"Kai ta gyada alamun taji
Yace "kuma na saida Gadon Inna, zan diga siyo miki duk abunda kikeso kinji?" Tace "to Yaya" Jin Muryan Baba Tani sukayi ta na cewa "kam bala'i wadanan kayan fa me sukeyi a tsakar Gidana?" Murguda baki Yarinya tayi tace "Yo ai Baffanmu yace mu dawo nan da zama ko"Tani tace "a kan wani dalili?"Baba dai be ce komai ba sai Yarinya da tace "Haka yace ya saida Gidanmu, Kudin wai na Aljihunshi"Tani ta buge bakin Yarinya tace "maganadisu wa ya tambayeki?""Ke kika tambayeni"Bakin ta sake gwabewa a hankali Yarinya tace "Allah ya isa na" Tani tace "me ki ka ce?"Baba yayi saurin cewa "kiyi haquri Baba Tani"Ta kalleshi tace "manahuki ubanku zakuci"
Baffa ya lek'o yace "Kai Baba, ka kwashe kayanka ka kai Dakinsu Iroro ke kuma Yarinya ki shigo da kayanki dakin Tani"Tani tace "Mallam ya haka? Ba dai dakina ba wallahi"Baffa da tun tafiyar Hajjo yake jin haushi kowa yace "Ke ki fita Idona, Gidana ne ko? Toh nace su zauna"Tani tace "su zauna? wannan ai iskanci ne da kutumar uba banda arzik'in da za a gaya man Yara sun dawo nan da zama sai dai nagansu kwatsam?"Cikin hargowa yace "wai Gidanki ne ko nawa? Wallahi Tani ki daina haye min, in kika cigaba da haye min sai na baki mamaki wallahi" Ya na gama fadanshi ya fice daga Gidan
Su kuma sumsum suka wuce cikin dakunan da Baffa ya umurcesu
Baba Tani ta rik'e habarta ta bi Baffa da Ido ta na mamakin Mallam tun tafiyar Hajjo ya zama mafadaci abu kadan sai ya hau mita da sabbabi a ranta tace "oho dai ka rabu da ita kenan har abada don Zama da Haro sai ni Tani"
#AL#YarinyarZaid#anatare#FWA#nagode
Biebee Isa
 - Comments - 
Biebie wlh labarin nan kamar banishi ake a zaune akusa dani idan ina karantawa, dan Allah ataimaka adinga mana post 2 arana pls
Tnhk u
Mashaa Allah dear Allah y kara ilimi d basira me amfanii
Masha Allah naji dadi da dawo da wannan rubutu, muda bamu karantaba 
Allah yakara basira ameen 
Kullum post guda mungode
Allah Sarki
Hakane baffa ba zai yi gadon Äan uwanshi ba sabida yana da Äa namiji ki duba Babi na gado
Dan uwa baya godon dan uwanshi so long as yana da da namiji
hhhhh kai yarinya akwai tsiya
I jst read 'Akwai Lokaci' and ir was wonderful
i never knew abt Hausa novelists on wattpad
its really impressiveğŸ‘
AKWAI LOKACI - Babi na Uku - Wattpad
Biebee Isa
Revised Edition
KANO
Kamar kullum Kasuwar Kwari cike take mak'il , Hajjo na zaune gefen wani shagon gyaran tukwane, kwananta na biyar kenan a cikin Kasuwar, sai rarraba idanu take tayi har Idonta ya kai gun wata Mata daga chan gefe ta jingina da bango tare da dafe kanta
A bayyane Hajjo "tace ko lafia?" Tana kallon Matar da ledojinta a hannu, chan kuma sai ta ga Matar ta zube a k'asa"Subhanallah" inji Hajjo ta nufi matar da sauri, mutane suka tsatsaya kallonta Hajjo tayi k'ok'arin dagota tace "baiwar Allah meke damunki? Kanki ke ciwo? Ko cikinki?"Wani yace "da wannan tambayoyin ki kaita asibiti mana"
Hajjo tace "ka dan taimaka mana da abun hawa"Wani yace "ke baki san Mata ba daga faduwa cikin kasuwa kinje kina rik'ota, baki san ba a yarda da mutane ba?"Hajjo tace "nidai ku taimaka mana""Ku kyaleta tunda bata ji"Wani ya kira wani Yaro daga gani dan dako ne yace "je kira min mai A daidaita"Yaron ya ruga chan sai gashi ya dawo yace "mai adaidaitar na jira"Hajjo ta kama Matar ta mik'ar da ita tace "Yaro dan kwaso min ledojin nan" yace "to" haka suka dungura har gaban mai Keke Napep din, ta amshi ledojin hannun Yaron ta sa a ciki bayan sun zauna Hajjo tace "Mallam dan kaimu asibiti"Mai Adaidaita yace "wanne?"Kafin Hajjo tayi magana taji Matar tace "ka kaimu Sharadda Phase2 kwanar Ganduje" duk zaton Hajjo Asibiti suka nufa, haka sukayi ta tafiya Hajjo na mata "Sannu"
Rankwashinta ta yi wanda ya sa ta fashewa da wani irin kukan tashin hankali Mama tace "Dan Ubanki ba zaki daina kukan nan ba?""Dan Allah ki yi hak'uri Mama nayi shiru, amma DanAllah ki kaini gun Ummina" Hajiyar tace nak'i na kaiki Shegiya mai bak'in hali, ubanki zakici cikin gidan nan"Toshe bakinta tayi da hannu biyu tana kuka
Salima ta shigo da sauri tace "Mama ya akayi? Meyasa take kuka?"Hajiyar ta buga tsaki tace "Tun da kuka dawo daga Makaranta take kuka wai ba ta ga Umminta ba, ina ta lallashinta sai k'ara botsarewa take"Salima ta matsa kusa da k'anwarta ta rungumota tace "haba Atu kiyi shiru mana Aunty zata dawo kinji"Tana ajiyar zuciya ta gyada kai tace "idan bata dawo ba fa?"Salima tace "sai mu sa Daddy ya kaimu gunta, ni da ke da Husna 'Yan Ukkun Daddy"Dariya suka yi duka tana sharen hawayenta, Salima tace "tashi muje muci Abinci ga husna can a parlor" tare suka mik'e suka bi ta gaban Mama suka bar ta tsaye
Haushi da Takaici ya turnik'e Mama, ita dai tana mamakin wannan son da Yaranta ke ma diyar Kishiyarta Atu, amma dole tayi wani abu akai sai ta kawo k'arshen Soyyayar
MARMARA
Tani ta daka mata tsawa "DanUbanki ki zo ki yi wanke-wanken nan"Yarinya tace "to Goggo bari Ummilolo tazo sai ta mun dauraya"Tani tace "ke nace kiyi, ai na san da Ummilolo nace ke ko?"Turo baki Yarinya tayi tace "Nifa ban iya ba don ma Yaya yace nayi ne shiyasa zan yi amma ko a Gida wallahi Innarmu ke wanke-wanke ni bana komai"Goggo ta mik'e zata mangareta da sauri Yarinya ta yi waje a guje, bude murya tayi tace "yau sai kin ci Uwarki cikin Gidan nan" Yarinya da ta ke ta waje itama ta bude muryar tace "wallahi ba dai Uwata ba" Tani tace "to sai uwar wa?" Bataji amsar ba, amma ta rantse yau sai ta yi ma Yarinya mugun duka
Ashiru Babban dan Baffa ya shigo Gidan, ganin Yarinya a bakin soro ya sa ya damk'ota "Laifi kikayi ko?Yarinya tace "aa" be yarda da ita ba haka ya jata yayi cikin Gidan da ita, ganin Mamarshi yayi tana huci
Yace "Innarmu me ya faru?" Ba ta kulashi ba ta rik'o kunnen Yarinya tace "kika ce sai uwar wa?"Yarinya tace "Oho dai, nidai ba dai Uwata ba"Ashiru ya buge mata baki, ta rik'e bakin tace "Allah ya isa, Mugu Azalumi Mashayi"Ba shi ba ba Goggob ba suka hau jibgar Yarinya, ita ko bakinta bai mutu ba tana ihu tana ta musu "Allah ya isa"
Baba ya fito da gudu da ya ji kukanta, da gudu ya nufeta don kawo mata dauki, Ashiru ya daga hannu ya watsa mai mari
Baba ya rik'e kuncinshi yace "me na maka ka mareni?"Ashiru yace "an mareka dan uwarka, ai kai ke zugata ta na ma mutane fitsara"Yarinya da ke yashe a k'asa ta na kuka tace "ba dai uwarshi ba" wannan karon bata jira an tambayeta sai uwar wa ba tace "sai dai uwarka wallahi" Tani da Ashirun suka yo kanta, daidai da shigowar Baffan "meye haka? Zaku maida mun gida fillin yan dambe? kai Ashiru me kakeyi cikin Gidan nan? bana ce kar ka sake shigo min Gida ba? Shege Mashayi, fita ka bar min Gida"Sum sum Ashiru ya fita daga Gidan, Tani taji haushin abunda ya ma Dansu gaban Yaran nan
Don ta batar da tunaninsu balle su san Ashiru korarre ne ta rik'e k'ugunta tace "Mallam gaskiya ba zan iya ba ko ni ko ita, wai ni Yarinya zata kalla ta zagan ta uwa ta uba don kawai nace taje tayi wanke wanke sai ta hau masifa tana zagina, sai ga Baba ya zo shima ya tayata" sai ta fashe da kuka
Baffa cikin jin haushi ya kamo Baba ya sauke shi lafiyayyun mari biyu
Yarinya ta fashe da wani kukan tace "Karya takeyi wallahi me k'arya dan wuta ne kuma ba ruwan yaya"Baffa ya kamota ya mak'ureta "Goggon taki kike k'aryatawa? Lallai Yarinya, ko da yake na san maganinki, kwantar da hankalinki Tani daga gobe Yarinya ba zata sake zame miki matsala ba" ya fice ya bar Gidan, Tani ko tunanin me Malam ke shirin yi take, kawai ta kyalesu ta shige daki
Gidan Hajamu ya nufa, ganin shi yayi zaune k'ofar Gidan yana shan rake, bayan sun gaisa yace "ya maganarmu? Ka shirya gobe za a daure aurenka da Yarinya"Hajamu ya fashe da dariya yace "daman maganar na raina, don dai naga uwar Yarinyar ta bata shiyasa nayi shiru amma Allah ya kaimu Goben zansa a gyara mata daki" Gida Baffa ya juyo ranshi k'al don yayi maganin Yarinya
Tun daga soro yake kwala kiran "Ina yarinyar take?" Ta fito tace "gani Baffah""Yauwa gobe uwar haka za a kai ki gidan Miji, gobe zan Aurar dake" me yarinya zatayi in ba Dariya ba, tace "wallahi Baffa ka iya ban dariya" yace "Dariya ma na baki koh? Toh zakiyi bayani gobe idan kika ganki dakin Hajamu" Ba Yarinya ba, Har Goggo Tani sai da tayi dariya
Tani tace "wai mallam dagaske kake?"Yace "Ina miki wasa ne ko daman inai maku wasa? In Goben yayi zaku gani" Ya fice Yarinya tace "nidai ba me mun aure" Tani tace "zan bigeki mara kunya"Tace "wallahi ki bugan na rama akan umilolo"Wawurota tayi ita kuwa ta fice daga gidan tana dariya
Da Yamma bayan Baba ya dawo daga paper Baffan ya sameshi har dakin samari yace "gobe da safe zan daura auren Yarinya da Hajamu na bashi ita"Baba ya zaro ido, hankalinshi yayi kololuwa gun tashi yace "Baffa me kake cewa Yarinyar zakayi wa aure? DanAllah ka bari ta k'ara girma Baffa"Cikin bacin rai Baffa yace "kai Musayib ka fita Idona, yo ko Hajjo ta isa ta ja da magana balle kai? Na riga na gama magana, gobe kuma inaso ka hallara daurin Auren"
Idon Baba yayi ja yace "ina da jarabawa gobe da safe" Baffa ya tabe baki yace "oho dai Allah ya sa sakamako ka ke dashi ba jarabawa ba sai an daura auren, dan aurene nan ba fashi wallahi"Kuka baba ya sa yana tausayin 'yar k'anwarsa, ya Zata iya da rayuwan Gidan Mallam Hajamu, don Hajamu Auri sake ne, yaranshi kuwa sun kusa 30 da akwai yanda zaiyi da yayi, ko zuwa gun Yarinyar beyi ba don be san me zai ce mata ba
WasheGari da Safe Baba ya shirya School don yin Exams, misalin k'arfe 9 'yan daurin Aure suka hallara, nan aka Shaida auren Fatima Zahra(Yarinya) da Mallam Hajjamu a sadaki naira dubu6, Yarinya bata san meke faruwa ba bacci ma take don tun dawowar su Gidan Baffa karatunta ya sha ruwa
Baffa ya shigo da alawa da goro ya ba Tani yace "gashi an daura anjima zasu zo daukan amaryarsu" Bakinta ta tabe tace "Yo ni ina ruwana? dan bala'i daure aure yau Laraba da kuma farar safiya? Ko da yake Allah ya k'ara gwanda taje chan su laminde su ci ubanta wannan bakin rashin kunya zai mutu murus"
#AL#YarinyarZaid#anatare#FWA#nagode
Biebee Isa
 - Comments - 
Kai gsky baffa mugu ne,Zarah agdn aure Ashe akwai cakwakita
MashaAllah, thanks
Ama book dinna anfara daga farkone kuma dan I tink I have read complete dinshi kuma a wattpad# confused
Thanks, Allah y qara basira da kaifin hannu
Allah Karo baseera biebieğŸ¥°
Allah yakara miki fikira sunan kungiyarku da basira ameen
Pls biebie our promise
Thankiuu dear Allah yyi wa rayuwa albarka ameen
Allah y albarkaci rayuwan ki
Hmmmmm
