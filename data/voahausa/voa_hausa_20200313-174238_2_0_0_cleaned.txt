Babban kwamandan dakarun Amurka a Afghanistan ya ce, Amurka ba ta da niyyar ta yi watsi da matsayar da aka cimma da Taliban, amma akwai alamu da ke nuna cewa, wannan yarjejeniya da aka kulla ba za ta kai labari ba
Janar Kenneth McKenzie ya ce, an samu raguwar tashe-tashen hankulan da ake gani, amma hare-haren da kungiyar ta Taliban ke kai wa babu kakkautawa na ci gaba da zama abin damuwa
Ita dai wannan matsaya da aka cimma tsakanin Amurka da Taliban a birnin Doha na kasar Qatar a watan Fabrairun da ya gabata, ta nemi dakarun Amurka da sauran na hadin gwiwa su fice daga kasar cikin watanni 14 masu zuwa
Jami’an sojin Amurka dai sun ce a wannan mako sun fara janye sojojinsu
Baya ga yawan kai hare-hare, wani batu da wasu ke ganin zai iya zama cikas ga matsayar da aka cimma, shi ne, watsi da kungiyar ta Taliban ta yi da wani umurnin da gwamnatin Afghanistan ta bayar, na sakin fursunonin kungiyar bisa wasu sharudda da aka gindayawa mayakan na Taliban
A jiya Laraba Hukumar Lafiya ta Duniya – WHO, ta ayyana cutar Coronavirus a matsayin annoba, biyo bayan bullar cutar a kasashe 114
A yayin da Amurka ta ba da sanarwar hana tafiye-tafiye zuwa turai, ita kuma hukumar kwallon Kwando ta NBA, ta ce ta dakatar da wasannin ta a halin yanzu
Shugaban hukumar ta WHO, Tedros Adhanom Ghebreyesu ya fada a jiya Laraba ECWA, "A cikin makwanni biyu da suka gabata, adadin wadanda suka kamu da cutar ta COVID-19 a wajen China, ya ninninka har sau 13, yayin da kuma yawan kasashen da lamarin ya shafa shi ma ya ninka sau uku”
A halin da ake ciki kuma kasuwannin hannayen jari na ci gaba da faduwa a yau Alhamis, sakamakon ci gaba da yaduwar cutar ta coronavirus, da kuma shafar tattalin arziki da take yi
Farashin hannun jarin NIKKEI na kasar Jamus ya fadi da kashi 4
4 bisa dari, yayin da na kamfanin Seng a Hong Kong ya fadi da kashi 3
kasuwannin hannayen jarin Australia ma sun fadi warwas da kashi 7% a yau Alhamis
Lamarin ya kuma shafi kasuwannin hannayen jarin nahiyar turai a farkon ranar yau, inda a Britania da Faransa da Jamus suka fadi da kashi 6%
Yayin da shugaban Amurka ke fuskantar matsin lamba kan bukatar daukar matakai da zasu hana yaduwar cutar Coronavirus, shugaban ya gabatar da wani jawabi wanda aka yada ta gidajen talabijan
A cikin jawabin nasa wanda yayi kan cutar, ya dauki matakin hana matafiya daga kasashen turai zuwa Amurka na tsawon kwannaki 30
Duk da dai ya ware kasar Birtaniya daga cikin jerin kasashen Turai din da hanin ya shafa
Shugaban ya kuma yi amfani da wannan damar wajen mayar wa mutanen da ke zarginsa da kin daukar cutar a matsayin babbar damuwa martani
Ya ce “muna yin iya kokarin mu domin mu ga mun kare al’ummar kasar Amurka”
Trump, wanda ya fara gwagwarmayar ganin an sake zabensa a matsayin shugaban Amurka, wanda za a yi ranar 3 ga watan Nuwamba, zai iya amfana da matakan da zai dauka kan cutar wajen samun goyon bayan Amurkawa
Masana na ganin duk matakin da zai dauka zasu iya taimaka wa siyasarsa ko yi ma ta illa
Shugaban ya kuma kara da zargin cewa nahiyar Turai na da babban alhakin shigowar cutar Amurka, inda a yanzu mutum 37 ne suka mutu sanadiyyar cutar yayin da 1,281 ke fama da ita
Ya ce, “Kungiyar Tarayyar Turai ta kasa daukar matakan da suka dace, da kuma hana matafiya zuwa China da sauran wuraren da cutar ta fi kamari
Saboda hakan ne cutar ta samu shigowa Amurka, musamman daga mutanen da suka zo daga nahiyar Turai
Hakan na faruwa a ranar da hukumar lafiya ta duniya WHO ta ayyana cutar ta Coronavirus a matsayin wata babbar annoba, yayin da a birnin Washington DC, inda fadar Shugaban Amurka ta ke, aka ayyana dokar ta baci
Sanata Bernie Sanders na jihar Vermont ta Amurka ya fada cewa zai ci gaba da yakin neman zaman dan takarar shugaban kasa a jam’iyyar Democrat, duk kuwa da cewa ya tabbatar da cewa yana dada rasa masu kada masa kuri’a
'Yan jam'iyyar tasu dai wadanda ke dada komawa ga tsohon mataimakin shugaban kasa Joe Biden, bisa tambayar da ake ta yi kan cewa wanene daga cikinsu ake ganin zai iya kayar da shugaban kasa Donald Trump na jam’iyyar Republican a babban zaben da za a gudanar a watan Nuwamba
“Abu ne karara cewa wannan ba rana bace mai kyau ga kamfen dina” a cewar Sanders kan zaben fidda dan takara na jihohi shida da aka yi ranar Talata
A zaben dai Biden ne ya lashe hudu daga cikin jihohin, ciki har da jihar Michigan mai wakilan daligate mai yawa
Sanders wanda ke ayyana kansa a matsayin mai ra’ayin gurguzu, ya ce yana jiran lokacin da zai yi muhawara da Biden
Wannan dai shi ne karo na uku da yake neman tsayawa takarar shugaban kasa cikin shekaru 30
Shugaban Afghanistan Ashraf Ghani, ya fitar da wata doka da za ta bayar da damar fara shirin sakin dubban fursunoni mayakan Taliban yayin da rundunar sojin Amurka ke fara janye dakarunta daga kasar, wannan wani bangare ne na yarjejeniyar da aka kulla da kungiyar Taliban da niyyar kawo karshen yakin da aka shafe kusan shekara 19 ana yi
Yarjejeniyar tsakanin Amurka da Taliban, wacce aka sanya wa hannu a Qatar kwanaki 10 da suka gabata, ta bukaci dukan sojojin Amurka da na kawancen kasashe da su fice daga kasar a cikin watanni 14 masu zuwa, bisa sharadin cewa kungiyar Taliban za ta dauki matakan yaki da ta’addanci ta hanyar bin hanyoyin siyasa wajen warware takaddamarta da sauran masu ruwa da tsaki a Afghanistan
Wani mai magana da yawun sojojin Amurka, Kanar Sonny Leggett, ya ce rundunar sojin Amurka a Afghanistan ta fara rage yawan sojojinta daga kusan 13,000 zuwa 8,600
Tsohon mataimakin shugaban Amurka, Joe Biden, ya samu gagarumar nasara akan abokin hamayyarsa Sanata Bernie Sanders na jihar Vermont a zaben sharar fage da aka yi na jam’iyyar Democrat a jihohi hudu
Daga cikin jihohin har da ta Michigan da ke tsakiyar yammacin Amurka
Wannan shi ne karo na uku da yake neman mukamin shugaban kasar cikin sama da shekara 30
Nasarar ta kuma sa ya kara samun damar yiwuwar karawa da Shugaba Donald Trump a watan Nuwamba
Baya ga Michigan, ya kuma lashe jihohin Mississipi da ke kudancin Amurka da kuma Idaho da ke yammaci
Wadannan nasarori da Biden ya samu a jiya Talata, sun kuma kara sa ya zama abu mai wuya Sanders, wanda ya ayyana kansa a matsayin mai ra’ayin Democrat kuma dan gurguzu, ya wuce shi wajen samun tikitin jam’iyyar ta Democrat
Masu kada kuri’a a jihohi shida na Amurka sun fara zabe a yau Talata na fitar da dan takarar shugaban kasa a jam’iyyar Democrat
Zaben zai fi maida hankali ne a jihar Michigan mai muhimmanci dake tsakiyar yammacin kasar, inda kuri’ar jin ra’ayoyin jama’a ke nuna tsohon mataimakin shugaban kasa Joe Biden na kan gaba, yayinda dan majalisar dattawan Vermont, Bernie Sanders ke biye da shi
Michigan ita ce babbar mai bada kuri'a a zaben na yau Talata inda wakilai 125 zasu kada kuri’ar
Sanders shine ya lashe zaben fidda gwani a shekara 2016 a Michigan amma zaben na ‘yan kwanakin nan ya nuna Biden na samun rata mai yawa
Ana kuma zabe a jihohin Washington da Missouri da Mississippi da Idaho da kuma North Dakota
Wannan ita ce fafatawar farko tun bayan zaben "Super Tuesday" a makon jiya da aka yi a jihohi a lokacin da tsarin zaben ya sauya daga zaben kananan jihohi zuwa gudanar zabe a jihohi da dama a lokaci guda a fadin kasar
Hukumomi a Amurka sun tabbatar da mutuwar mutum na 19 yayin da jami’an gwamnatin Shugaba Trump suka ce suna fadi-tashin ganin an hanzarta samar da kayayyakin gwaje-gwajen cutar coronavirus
A jiya Asabar adadin wadanda cutar ta harba a sassan rabin adadin jihohin Amurka ya haura zuwa 400
A baya-bayan nan jihohin Pennsylvania, Indiana, Minnesota da Nebraska suka bayyana mutane na farko da suka kamu da cutar, yayin da Florida ta samu mutum biyu da suka mutu
Jami'an gwamnatin Amurka sun yi watsi da sukar da kwararru a fannin kiwon lafiya ke yi cewa, an bata lokaci wajen samar da kayayyakin gwaje-gwajen cutar, idan aka kwatanta da matakan da kasashe irinsu Korea ta Kudu da Jamus suka dauka
Hukumar Lafiya ta Duniya WHO dai ta ci gaba da yin kira ga kasashe da su tashi tsaye
“Muna kira ga kasashe da su nemo, su yi gwaji, su kuma kebe wadanda suka kamu da cutar tare da ba su kulawa, a kuma bi diddigin wadanda suka yi cudanya da su,” inji Shugaban hukumar ta WHO kenan, Tedros Adhanom Gebereyesus
Ya zuwa jiya Asabar dai, adadin mutanen da suka kamu da cutar a duk fadin duniya ya haura 100,000, yayin da mutum kusan 3,500 suka mutu
Jami’ai a nan Amurka, sun ce an samu mutum 21 da ke cikin jirgin ruwan nan na yawon shatakawa dauke da cutar coronavirus, jirgin da ke can nesa da gabar tekun jihar California
Sanarwar na zuwa ne yayin da adadin wadanda ke dauke da cutar ta coronavirus ya doshi dubu 100
A jiya Juma’a mataimakin shugaban kasa Mike Pence ya ce suna aiki tare da hukumomin California domin a bar jirgin mai suna Grand Princess ya yada zango a wata tashar da ba a hadahada
Hakan zai ba da damar a gwada dukkanin mutum dubu 3,500 da ke cikin jirgin, domin a ga ko suna dauke da cutar ta coronavirus
Da farko an gudanar da gwajin ne akan wasu mutum 46 da ke cikin jirgin, bayan da wani jirgin soji mai saukar ungulu ya sauke kayan gwaje-gwajen cutar a dandamalin jirgin ruwan
A dai jiya Juma’a shugaban Amurka Donald Trump ya sanya hannu kan wata doka da ta ba da damar a fitar da dala biliyan 8
3 domin daukan matakan yaki da cutar
A yau Juma'a shugaban Amurka Donald Trump ya sanya hannu a kudurin dokar fitar da kudi dala biliyan 8 da miliyan 300, domin ayyukan gaggawa na yaki da cutar Coronavirus ta COVID-19, kwana daya bayan da aka tabbatar da cewa cutar ta bazu zuwa wata unguwa dake kusa da fadar White House
Kudurin dokar ya bi ta majalisar dattawa da ta wakilai, wadanda duk suka amince da shi
Shugaban kwamitin kasafin kudi na majalisar dattawa Richard Shelby, ya ce “a yanayi irin wannan, yayi amanin cewa, ba wani adadin kudi da za a ce yayi yawa a sha’anin kare Amurkawa
Sakataren kiwon lafiyar al’umma na Amurka, ya fada a jiya Alhamis cewa, ana sa ran na’urorin gwaje-gwajen cutar kimanin miliyan daya za su isa dakunan gwaje-gwajen Amurka zuwa karshen makon nan
Dakarun Amurka na taimaka wa wajen neman rigakafin cutar Coronavirus da ke saurin kisa, yayin da likitoci ke da sauran watanni 12 zuwa 18 a yunkurin da suke yi na ganin sun  samar da rigakafin cutar ga jama’a
Likitoci daga cibiyoyin bincike na soji da ke Fort Detrick da Walter Reed sun fada wa manema labarai a ma’aikatar tsaro ta Pentagon cewa, a jiya Alhamis tawagoginsu sun gano wata allurar rigakafi “da ke nuna alamun” za ta yi aiki
A cewarsu ba za a iya rubayanta ba, ta yadda Cibiyar Lafiya ta kasa za ta iya aiki akanta
Kayvon Modjarrad, Darekta a cibiyar bincike ta Walter Reed, ya ce sojojin Amurka na gwada sinadaran rigakafin cutar ta Coronavirus akan kananan beraye
Daga baya kuma za a gwada ta ne kan manyan dabbobi domin a tabbatar da cewa ba za ta yi illa ga bil Adama ba
Hakan na faruwa ne yayin da aka bayyana mutum na goma da ya mutu sanadiyyar cutar a jihar Washington a nan Amurka
Lamarin da Jeff Duchin, jami’in lafiya a jihar ta Washington ya ce, na cike da sarkakiya
Amurka ta karrama wasu mata su 12 daga sassa daban-daban na duniya da lambar yabon hazikan mata ta kasa da kasa a jiya Laraba
Matan sun sami lambobin yabon ne saboda rawar da suke takawa a fafutukar kare hakkin dan Adam, da bangaren dimokiradiyya, da daidaiton jinsi da kuma karfafa gwiwar mata
Daya daga cikin wadanda aka karrama ita ce Sayragul Sauytbay wata ‘yar kabilar Kazakh wadda ta fallasa batun wani sansani da ake tsare fursunoni musulmai a yankin Xinjiang na kasar China
Hazikan matan 12 da suka lashe lambar yabon a wannan shekarar, sun hada da wata 'yar jarida daga kasar Armenia, wacce ta jagoranci yaki da cin zarafin da ya shafi jinsi, da wata ‘yar jarida ‘yar kasar Bolivia, wadda ke fafutukar karfafa dimokiradiyya, da wata mai fafutukar kare hakkin tsirarun musulmai, da wata ‘yar rajin kare hakkin dan Adam a Syria, da kuma wata mai samar da kariya ga mata ‘yan gudun hijira daga Yemen
Sakataren Harkokin Wajen Amurka Mike Pompeo, ya ce, wadannan matan 12 sun zama abin koyi
Da take jawabi a wurin taron, uwargidan shugaban Amurka Melania Trump, ta ce, wadannan matan sun nuna irin bajintar da mata ke da ita
Kowaccensu ta nuna ayyukan karfin hali da jagoranci na gari, yawancin lokuta ma rayuwar su na tattare da hadari
Ta kara da cewa wadannan sune fuskokin gwarzayen mata na gaskiya
Fafutukar neman tsayawa takarar shugaban kasar Amurka na jam’iyyar Democrat na kara raguwa daga ‘yan takara fiye da 20 ya zuwa tsakanin ‘yan takara 2, bayan gagarumar nasarar da Tsohon mataimakin shugaban kasa Joe Biden da dan majalisar dattawa daga jihar Vermont Sanata Bernie Sanders suka samu a zabukan jiya Talata
Biden ya lashe zabe a jihohi 9, ciki har da jihar Texas mai wakilan dake zaben fitar da gwani (wato delegates) masu yawan gaske, inda nasarar da ya samu ta zo da mamaki, bayan da kuri’un ra’ayoyin jama’a a can farko suka nuna cewa Sanders ne ke da rinjaye mai karfin gaske a yankin
Haka kuma ya sami nasarar lashe yankin kudancin Amurka, inda ya yi galaba a jihohin Virginia, North Carolina, Alabama, Oklahoma, Tennessee da Arkansas, hadi da Minnesota da Massachusetts
To sai dai shi ma Sanders ya sami wasu jihohi da suka fi yawan delegates, wato California, Colorado Utah, da kuma jiharsa ta Vermont
Gwamnatin Amurka karkashin Shugaba Donald Trump, za ta takaita yawan ma’aikatan kafafen yada labarai na gwamnatin China da su ke Amurkar
Wannan shawarar da Amurka ta yanke na zuwa ne, bayan da kungiyar wakilan kafafen yada labarai na kasashen waje da ke China (FCCC) ta wallafa rahotonta na shekara-shekara mai manufar kare ‘yancin jaridanci
Rahoton ya bayyana nau’ukan musguna wa, da takura wa da kuma kokarin kada ‘yan jarida yadda ta ga dama da China ke yi
To amma wani mai magana da yawun Ma’aikatar Harkokin Wajen China, mai suna Zhao Lijian ya yi watsi da rahoton kungiyar ta FCCC
Ya ce, “Ba mu taba ma kula da wannan kungiyar da aka ambata ba, rashin kaifin hankali da kuma rashin sanin ya kamata ne ke damunta
Ya za ta tashi kwatsam ta ce wai za ta sasanta tsakanin jam’iyyun siyasa, sannan kuma ta goyi bayan bangare guda
Har kullum kasar China na maraba lale da kafafen yada labarai na kasashen waje, muddun za su ba da rahoto kan China cikakke kuma bisa gaskiya
Amurkar na mai nuni da cewa ta dauki wannan matakin ne don yawan tsangwama da barazana ga ‘yan jarida da aka san China da yi tun da dadewa
An samu wata guguwa mai karfi hade da ruwa a birnin Nashville, a Tennessee da wasu wurare a yankin da safiyar yau Talata, inda ta halaka akalla mutane bakwai da kuma yin barna sosai
Wani bidiyo da aka dauka ya nuna yadda guguwar ta yi ta ratsawa cikin unguwanni, hade da walkiya, inda ta yi ta rushe gine-gine
Masu aikin gaggawa sun ce sun kai dauki ne bayan sun samu rahotanni dake nuna gidaje arba’in sun fadi a fadin Nashville
Kaza lika, jami’ai sun samar da matsugunnai na wucin gadi ga mutanen da guguwar ta tilasta ma barin gidajensu
Guguwar ta AU ta auku ne a wani karamin filin jirgin sama na garin da ke yammacin Nashville in ta kashe a kalla mutun biyu
Mahaukaciyar guguwa ta fara ne a kusa da karamin garin Camden, mai tazarar kilomita 160 yamma da Nashville, inda ta kashe mutum daya
Masu nazarin siyasa sun ce akwai yiwuwar guguwar ta shafi kada kuri’a a zaben yau a Tennessee, wacce ta ke daya daga cikin jihohi goma sha hudu da za a gudanar da zaben fidda gwani na ‘yan jam’iyyar ‘yan takarar jam’iyyar Democrat
Gasar neman tsaya wa dan takarar shugaban kasa a jam’iyyar Democrats ta fadada sosai a yau Talata, a daidai lokacin da masu kada kuri’a za su zabi ‘dan takarar da suke so a jihohi 14, domin nuna goyon baya ga wanda zai kara da Shugaba Donald Trump a watan Nuwamba
Kusan kashi ‘daya cikin uku na daligate-daligate wadanda za su kada kuri’unsu lokacin zaben jiha-jiha na mai-rabo-ka samu-ne, ciki har da jihar California da ke yammacin Amurka da ke da manyan ‘yan takara
Sanatan jihar Vermont Barnie Sanders shi ne ke kan gaba da daligate 58 ya zuwa yanzu
Zai kuma iya samun kari daga masu kada kuri’a a jihohin California da Texas, inda zaben jin ra’ayin jama’a ya nuna shi ne ke gaban sauran ‘yan takarar
Rahotanni na nuni da cewa an samu karin mutum hudu da cutar Coronavirus ta kashe a Amurka, duk kuwa da cewa a yankin da cutar ta fi kamari wato China adadin ya yi kasa sosai cikin makonni shida da suka gabata
An kuma sallami daruruwan mutanen da suka kamu da cutar daga Asibitoci
Mutuwar da aka samu a jihar Washington da ke yammacin Amurka ta sa yawan wadanda suka mutu dalilin cutar ya kai shida
Hakan na faruwa ne a daidai lokacin da cutar ke ci gaba da yaduwa a fadin duniya, ciki har da kusan mutum 100 da suka kamu da cutar a nan Amurka
A wani rahoto da Hukumar Lafiya ta Duniya WHO ta fitar, an samu karin wadanda suka kamu da cutar a wajen China da kusan ninki tara fiye da wadanda ake samu a China, bayan da aka samu rahotan cutar a birnin New York, Berlin da kuma Moscow
Yawan wadanda cutar ta kashe ya wuce 3000 a yanzu, kuma yawan mutanen da suka kamu a kasashe 60 ya haura zuwa sama da 89,000
Tsohon Magajin Garin South Bend a jihar Indiana, Pete Buttigieg, ya hakura da fatansa na ganin ya zama Shugaban kasar Amurka a 2020
Kwamitin yakin neman zaben Buttigieg ya sanar a jiya Lahadi cewa, ya janye daga neman jam’iyyar Democrat ta tsaida shi dan takarar shugabancin kasar
Tsohon Magajin Garin ya yanke wannan shawara ce, bayan ya tashi ba wakili ko "delagate" ko daya a zaben fidda dan takara da aka gudanar a ranar Asabar a jihar South Carolina
Buttigieg ya kara kaimi biyo bayan nasarar da ya yi da kyar a zaben jihar Iowa a watan da ya gabata, sannan kuma ya zama na biyu, daf da wanda ya zo na daya, a New Hampshire
Tsohon mataimakin shuagabn kasa Joe Biden ya samu gagarumar nasara a zaben fidda gwani da jami’aiyar Democrat ta yi a jihar South Carolina, lamarin da ya sake farfado da kempensa da ya yi rauni da kuma bashi kwarin gwiwan shiga muhimman takara a ranar Talata inda jihohi 14 zasu yi zabe lokaci guda
Bayan rashin kokarinsa a takara uku na zaben fidda gwani a baya, masu fashin baki sun yi hasashen cewa yakin neman zaben Biden ka iya rushewa idan bai yi nasara a zaben na jihar South Carolina ba, inda ya samu gagarumar nasara da kuru’un bakar fatar Amurka ‘yan Democrat masu dimbin yawa a jihar
Baicin kashi da Biden ya baiwa sanatan Vermon Bernie Sanders, wanda ya shiga takarar a matsayin wanda ke kan gaba cikin ‘yan takaran, ya kuma nuna zai iya fafatawa da shi tare da tabbatarwa masu kada kuri’a cewa Sanders ba zai gagare shi ba
A cikin sakamakon da ya kai kashi 60 cikin dari, alamu sun nuna Biden ya lashe kashi 50 cikin dari na kuru’un
Shiko Sanders yana baya da kashi 19 cikin dari
Shugaban Amurka Donald Trump ya ce Amurka ta shirywa duk wani abu da zai taso game da barkewar cutar Coronavirus, yayin da jami’an kiwon lafiyar Amurka suka bada labarin mutuwar farko sakamakon cutar
Trump ya fada a jiya Asabar a wani taron manema labarai a fadar White House cewa matar da ta rasa ranta ta dalilin cutar, ta mutu ne a cikin dare a jihar Washington
"Ya ce a halin yanzu muna da mutane 22 da suka kamu da cutar a nan Amurka, abin takaici, mace daya ta mutu a cikin dare
Mace ce ta kirki amma kuma ta huskanci ciwo mai hadarin gaske kana tana da shekaru hamsin da ‘yan kai, ciwonta ya yi tsanani cikin kwanaki hudu
Muna matuakr godiya ganin mutum 15 suna samun suaki ko kuma sun warke"
Yayin da yake fadin haka ya kara da cewa akwai yiwuwar samun karin labarin cutar a nan Amurka amma duk da haka babu wani abin fargaba
A yau Asabar wakilan Amurka da na kungiyar Taliban da ke Afghanistan sun rattaba hannu kan wata yarjejeniyar zaman lafiya a Doha, babban birnin Qatar
Yarjejeniyar na zuwa ne bayan da aka kwashe kusan shekara 19 ana yaki a kasar
Sakataren harkokin wajen Amurka Mike Pompeo, na daga cikin wadanda suka shaida wannan matsaya da ake kokarin cimma, wacce ake sa ran za ta zama sharar fage ga yunkurin kawo karshen wannan yaki
Ana fatan za kuma ta ba da damar rage yawan dakarun Amurka a kasar ta Afghanistan daga 13,000 zuwa 8,600
Gabanin hakan, tsohon Shugaba Afghanistan Hamid Karzhai ya fadawa Muryar Amurka cewa, “suna masu matukar farin ciki da wannan yarjejeniya da aka kulla
A jiya Alhamis ne mataimakin shugaban Amurka Mike Pence ya nada Debbie Birx masaniyar harkar kiwon lafiya na kasa da kasa ta zama jami’ar kula da lamura da suka shafi coronavirus a fadar White House, lamarin da zai wayar da gwamnatin a kan yunkurinta na yaki da yaduwar cutar a cikin kasar
Birx likita ce kuma a matsayinta na babbar jakada a ma’aikatar harkokin wajen Amurka, yanzu ita ce ke jagorntar yunkurin gwamnati na yaki da cutar kanjamau a duniya
Zata rika bada rahoto ga Pence, wanda shugaba Donald Trump ya nada a ranar Laraba ya kula da martanin gwamnatin Amurka game da babbar kalubalen kiwon lafiya da ya addabi duniya kana zata karu cikin rukunin yaki da coronavirus karkashin jagorancin sakataren kiwon lafiya da ayyukan jama’a Alex Azar
Birx ma’aikaiyar gwamnati ce da tsohon shugaban kasa Barack Obama ya bata aikin kula da cutar kanjamau
Wani dan bindiga a birnin Milwaukee jihar Wisconsin da ke nan Amurka, ya kashe mutane 5 kafin ya kashe kansa a jiya Laraba, a wani kamfanin sarrafa barasa da ake kira Molson Coors
“Yan sanda sun ce dan bindigar namiji ne dan shekaru 51 da haihuwa, amma basu bayyana sunansa ba da kuma sunayen mutanen da ya kashe, har sai an sanar da iyalan su
A jiya Laraba, Shugaba Donald Trump ya soma jawabin bude wani taron manema labarai a fadar White House game da cutar Coronavirus, da bayyana harbin a matsayin “Mummunan al’amari”
Ya kuma jajantawa al’ummar Wisconsin da kuma iyalan wadanda lamarin ya shafa
Ya zuwa yanzu dai ‘yan sanda ba su bada wani cikakken bayani a kan harin ba ko dalilin da ya sa dan bindigar ya kai harin
Masu fafutukar neman shugabancin Amurka na jam’iyyar Democrat sun yi wa dan takara Bernie Sanders Cha a yayin wata muhawara da aka yi mai cike da rudani a daren ranar Talata
Yayin muhawarar, abokan karawar Sanders sun yi ikirarin cewa, mutumin da ya bayyana kansa a matsayin dan Democrat mai ra’ayin ‘yan gurguzu ba zai iya kayar da Shugaban Amurka Donald Trump na jam'iyyar Republican ba a zaben shugaban kasa da za’ayi a watan Nuwamba, idan ya zama dan takarar jam’iyyar
Abokan adawar Sanders mai shekara 78 da haihuwa, sun yi ta caccakar shi daya-bayan-daya, suna tuhumarsa da nuna goyon baya ga shirin inshorar kiwon lafiya na gwamnati, wanda za a iya kashe dala tiriliyan 60 a cikin shekaru goma, da kawo karshen tsare-tsaren inshora masu zaman kan su da Amurkawa miliyan 160 ke amfani da su don biyan kudaden kula da lafiyar su
Sun kuma yi ta hantarar Sanders saboda adawa da ya nuna kan wani kuduri da aka gabatar a Majalisa, wanda zai dora alhakin matsalar harbe-harben bindiga da ke yawan faruwa a Amurka akan kamfanonin da ke kera makamai
Sanders ya kare matakin amincewa da ya yi da shirinsa na "Medicare for All", wato inshorar lafiya da kowa-da-kowa zai mora, yana mai cewa tsarin zai rage kudaden kiwon lafiya ga miliyoyin Amurkawa
Sai dai ya amince cewa ya yi kuskure da ya kada kuri’ar kin amincewa da kudurin dokar tsaurara matakan mallakar bindiga
Sanders, dadadden dan majalisar dattawa daga jihar Vermont da ke arewa maso gabashin Amurka, wanda shi ne dan takarar da ya fi samun kuri’u a zabukan sharar fage da aka yi na jam’iyyar Democrat, ya kasance dan takara na gaba-gaba a binciken jin ra’ayin jama’a da aka yi
Amma abokan hamayyarsa sun ce manufofinsa sun yi hannun riga da muradan Amurkawa, inda suke ikirarin cewa, zai iya dishe damar da jam’iyyar Democrat ke da ita ta samun kujerun majalisar dokokin kasar
A yau Talata Shugaban Amurka Donald Trump da Firai Ministan India Narendra Modi suka ce suna aiki kan wata yarjejeniyar kasuwanci a tsakaninsu, bayan da suka yi wata tattaunawa a birnin New Delhi, a rana ta karshe da Trump yake ziyarar aiki a kasar
Ya ce, “Firai minista Modi na yin huldar kasuwancinsa da tsafta
Tawagoginmu suna samun ci gaba a kokarin da ake yi na kulla wata yarjejeniyar kasuwanci"
Gabanin haka, Shugaba Trump ya bayyana wata yarjejeniyar sayar da makamai da suka kulla da Indiyan, inda Amurka za ta sayar wa da dakarunta jirage masu saukar ungulu da wasu makamai, wadanda kudadensu suka kai dala biliyan uku
Shi dai Shugaba Trump ya kwatanta dangatakar da ke tsakanin Amurka da India a matsayin “wacce ta kara kyautatuwa fiye da
Shi ma dai Firai Minista Modi, ya jinjina dangatakar Amurka da kasarsa, wacce ya ce ta kai wani muhimmin matakin da ba ta taba kai wa ba
A Yau Litinin, Shugaba Donald Trump ya ce Amurka za ta sanya hannu kan yarjejeniyar sayar da makamai ga sojojin India, da suka hada da jirage masu saukar ungulu da sauransu
An yi kiyasin kudaden makaman zasu kai dala biliyan uku
Shugaba Trump ya bayyana hakan ne yayin da aka tarbe shi a birnin Ahmedabad, inda tarin mutane sama da 100,000 suka hallara don su saurari jawabinsa da na Firayim Minista Narendra Modi na Indiya
Kafin ziyarar, Trump ya ce sabuwar yarjejeniyar kasuwanci tsakanin kasashen biyu, ba zata kasance cikin dalilin wannan tafiya ba
Amma a cikin jawabin nasa, ya yi alkawarin kasashen biyu za su kulla "daya daga cikin manyan yarjeniyoyin kasuwanci mafi muhimmanci," ya kuma ce yana sa ran shi da Modi za su iya " cimma kyakkyawar yarjejeniya da zata amfani kasashen biyu
Bernie Sanders, da ke neman tikitin takarar shugaban kasa karkashin jam’iyyar Democrat, ya yi kira ga magoya bayansa da su hada kai domin tunkarar zaben da ke tafe a wannan shekara
Sanders shi ya lashe zaben sharar fage da aka yi a jihar Nevada da ke yammacin Amurka a karshen makon da ya gabata
Wannan nasara ta Sanders wacce ta ba shi damar zama dan takara na gaba-gaba da ya samu yawan wakilai ko delegate – ta kara dabbaka matsayinsa na dan takarar da ake ganin ya fi fice cikin jerin masu neman tikitin kara wa da Shugaba Donald Trump
“Idan muka zama tsintsiya-madaurinki- daya, ba Trump kadai za mu kayar ba, za mu samu damar sauya fasalin kasar nan, mu kuma kafa gwamnati da tattalin arzikin da zai amfani kowa da kowa
Kamar yadda manyan kafafen yada labaran Amurka suka bayyana, Sanders ya samu kashi 44 cikin 100 daga mazabu 11 da ke jihar ta Nevada
Sai tsohon mataimakin shugaban kasa Joe Biden wanda ya samu kashi 25, sai kuma tsohon Magajin Gari Pete Buttigieg wanda ya samu kashi 15
Wannan zabe na sharar fage, shi ne na uku a zabukan da za su kai ga na fidda gwani, daga cikin ‘yan takarar da ke neman tikitin jam’iyyar ta Democrat
A baya an yi makamancinsa a jihohin Iowa da kuma New Hampshire
Nan gaba ana sa ran yin wani zaben a jihar South Carolina, kafin nan a dangana da babban zaben fidda gwani
Shi dai Trump, ya sha ayyana cewa dukkan ‘yan takarar na jam’iyyar ta Democrat ba za su iya kara wa da shi ba domin "duk suna da rauni
Masu zabe sun fara kada kuri'a a jihar Nevada da ke yammcin Amurka, don zaben dan takarar da zai kara da Shugaba Donald Trump a watan Nuwamba
Wannan zabe na daya daga cikin muhimman zabukan sharar fage da za su kai ga zaben fidda gwani da za a yi nan gaba a cikin wannan shekara
Shi ne kuma karo na uku da ‘yan takarar na Democrat ke kara wa a neman tikitin jam'iyyar
A bayan an yi wasu zabukan a jihohin Iowa da New Hampshire
Sai dai ba kamar Iowa da New Hampshire ba, wadanda ke da gagarumin rinjayen al'umar fararen fata, Nevada, jiha ce da ke da gaurayen al’umomi
Rabin al'umarta fararen fata ne, kashi 30 Hispaniyawa, kashi 10 Amurkawa ‘yan asalin Afirka, sannan kashi 10 kuma 'yan asalin yankin Asiya
Bisa al'adar siyasar Amurka, sai 'yan takarar da suka fi samun karbuwa sun kara a wasu zabukan sharar fage kafin a kai ga zaben fidda gwani, inda za a fitar da dan takarar jam'iyya da mataimakinsa
Shugaban Amurka Donald Trump ya dauki matakin maye gurbin babban jami’in leken asirin gwamnatinsa, bayan da wani jami’in leken asirin Amurka ya gargadi ‘yan majalisar dokokin kasar a makon da ya gabata, a cikin wani bayanin sirri cewa, Rasha tana sake yin katsalandan a zaben shugaban Amurka
Jaridar Washington Post da ta New York Times sun ruwaito a jiya alhamis cewa, shugaban ya nuna rashin jin dadinsa bayan da ya sami labarin yin wannan takaitaccen bayanin, ya damu da cewa mai yiwuwa jami'an sun yi wani bayanai da za a iya amfani da su a kan shi
Jaridar New York Times ta rawaito cewa, shugaban ya nuna bacin ransa kuma ya kadu ne sakamakon bayanan daya daga cikin manyan mataimakan Maguire, Shelby Pierson, wadda ta fadawa 'yan majalisa cewa, Rasha tana katsalandan a yakin neman zaben shugaban Amurka na shekarar 2020, tana kokari taga an sake zabar Trump
Zaman doya da manja da ke tsakanin shugaba Trump da hukumomin leken asirin Amurka, ta fara ne tun a lokacin zaben shugaban kasa na shekarar 2016, lokacin da kungiyar leken asirin ta yanke hukunci, "Shugaban Rasha Vladimir Putin da gwamnatin Rasha sun himmatu ne don taimakawa zababben shugaban wajen ganin an zabi shugaba Trump ko ta halin kaka
‘Yan takarar shugaban kasa a karkashin jam’iyyar Democrat su 6 sun gwabza a wata muhara mai zafi da suka yi a jiya Laraba da dare, inda abokan neman takarar Micheal Bloomberg, hamshakin attajiri kuma tsohon magajin garin birnin New York suka sa shi gaba da tambayoyi a karawar ido-da-ido ta farko da suka yi
Ba tare da bata lokaci ba Sanata Bernie Sanders na jihar Vermont da Amy Klobuchar ta jihar Minnesota suka fara caccakar Bloomberg akan yana kokarin sayen tikitin jam’iyyar Democrat ta hanyar kashe kudi dala miliyan dari hudu ($400M) daga aljihunsa a tallace tallacen yakin neman zabe
Sanata Klobachar ta ce bata tunanin Amurkawa masu jefa kuri’a za su kalli shugaba Donald Trump na jam’iyyar Republican kuma su ce “suna son wani attajiri” kamar Bloomberg, wanda shine mutum na 12 a jerin masu kudin duniya
A nasa bayanin, Micheal Bloomberg ya bayyana nasarorin da ya cimma a matsayin dan kasuwa da kuma tsohon magajin garin birnin New York
Ya ce 'ni mutum ne mai yawan taimaka wa masu bukata, ba gadan kudin na yi ba, amma fadi tashi na yi har na sami kudina kuma ina amfani da su domin in kawar da Donald Trump, shugaban kasa mafi muni da aka taba yi a tarihin Amurka"
Shugaban Amurka Donald Trump ya yiwa wadansu fitattun mutane da suka aikata manyan laifuka afuwa a ranar Talata, ciki har da wani tsohon gwamnan jihar Illinois, dan jam’iyyar Democrat da ya taba neman sayar da kujerar Majalisar Dattawa ta tsohon shugaban Amurka Barack Obama
Trump, wanda a kwanan nan ya wanke sunayen wadansu sanannun mutane da suka taka doka, yayi wa tsohon gwamnan jihar Illinois, Rod Blagojevich afuwa kan hukuncin daurin shekaru 14 da aka yanke masa bayan ya shafe shekaru takwas a gidan yari
An saki Blagojevich dan shekaru 62 a ranar Talata, wanda da a watan Mayu na shekarar 2024 zai kammala hukuncinsa
Trump ya kuma yafe wa Bernie Kerik, tsohon kwamishinan ‘yan sanda a birnin New York wanda aka daure a kurkuku kan tuhume-tuhume takwas da suka hada da kin biyan haraji, da kuma Michael Milken, wanda aka same shi da laifin sayar da hannun jari, da kuma Edward DeBartolo Jr
, tsohon shugaban kungiyar kwallon kwandon kwararru ta San Francisco da ake kira 49ers, wanda ya amsa laifin gaza bayyana cewa ya ba gwamnan jihar Louisiana cin hancin na dala 400,000 a shekarar 1998, shekaru 20 da suka gabata
Kungiyar Alkalan kotunan Tarraya a nan Amurka, za ta yi wani taron gaggawa a gobe Laraba, bayan da ta yi zargi jami’an ma’aikatar shari’ar kasar da yin katsalandan a wata kara da ta shafi wani babban aminin Shugaba Donald Trump
Shugabar kungiyar, Mai Shari’a Cynthia Rufe ce ta shaidawa Muryar Amurka hakan, inda ta ce sun kira taron ne saboda sun damu da yadda ake sukar alkalai
Wannan batu, shi ake tunanin zai mamaye taron
Ko da yake, ta kaucewa fadada bayananta, mai Shari’ar ta ce, ba za su iya jira har sai lokacin taron da suka saba yi a farkon hunturu ba, shi ya sa suka kira taron a yanzu
A makon da ya gabata ne dai ma’aikatar shari’ar Amurkan ta shammaci jama’a ta nuna sassauci ga Roger Stone
An samu Stone da laifin yi wa majalisar dokoki karya da kuma hana doka ta yi aikinta a lokacin binciken shisshigin da Rasha ta yi a zaben Amurka
Masu shigar da kara sun nemi kotu ta yanke ma shi hukuncin shekara bakwai zuwa tara, hukuncin da ya kamaci irin wadannan laifuka
Amma ma’aikatar shari’ar ta nuna sassauci ga Stone bayan da Shugaba Trump ya shiga shafin Twitter ya yi korafin cewa hukuncin shekara bakawai ya yi tsauri, sannan ya ce an yi rashin adalci
Shi dai Stone babban aminin Shugaba Trump ne
An cilla makaman roka da dama a yankin da matsugunin dakarun kawance da Amurka ke jagoranta ke zaune a Bagadaza, babban birnin Iraqi
Babu dai wani rahoto da ya nuna an samu jikkata a harin, wanda aka kai da safiyar yau Lahadi a yankin da ake kira Green Zone
Yankin da aka kai harin na kusa ne da ofishin jakadancin Amurka, a cewar kakakin gamayyar dakarun
Wannan shi ne hari na baya-baya nan cikin jerin hare-haren da ke kaikaitar wannan matsugunin dakarun hadin gwiwar
Babu koma wanda ya dauki alhakin harin ya zuwa yanzu
A watan da ya gataba, Amurka ta kashe Janar din kasar Iraqi mafi girma, Qassem Soleimani, a wani hari da ta kai da jirgi mara matuki a Bagadaza
Kwanaki kadan bayan kisan, an raunata wasu dakarun Amurka bayan wani harin makami mai linzami da Iran din ta kai a Iraqi a matsayin daukar fansa
A yau Asabar, Sakataren tsaron Amurka, Mark Esper, ya yi kira ga shugabannin duniya, da su “farga” domin kalubalantar yadda China ke kokarin mamaye al’amuran duniya
Esper na magana ne yayin taron kasashen da ake yi kan matsalolin da ke addabar duniya a Munich
Ya kuma kara da cewa Chinan, wacce ta fi kowace kasa yawan jama’a a duniya, na kokarin ta ga ta cimma burinta ta kowanne hali
Esper ya kuma jaddada matsayar cewa, ba wai Amurka na takalar China da fada ba ne, amma ya yi nuni da cewa, Chinan na kokarin ta ga ta fadada karfin sojinta nan da zuwa shekarar 2035 ta kuma mamaye dakarun yankin Asiya nan da shekarar 2049
Ya kuma zargi Chinan da yin katsalandan a harkokin nahiyar turai da sauran wurare da ke wajen kasarta
"Ya zama dole gwamnatin China ta sauya manufofinta da irin halayenta, idan kuma ba haka ba, ba mu da zabin da ya fi mana mu kare tsare-tsarenmu
Sai dai Ministan harkokin wajen Chinan, Wang Yi, ya ce zarge-zargen na Amurka ba su da tushe ballantana makama
Atoni Janar na Amurka William Barr ya ce sakon Twitter da shugaba Donald Trump ya wallafa akan ma’aikatar shari’a da ma’aikatanta da kuma ayyukan su yana sa ya zama da matukar wahala ya gudanar da aikinsa
Wannan sanarwa ta zo da mamaki daga daya daga cikin na hannun daman shugaba kasa da ta fito jiya Alhamis, kwanakin kadan bayan ma’aikatar shari’a da Barr ya ke shugabanta ta canja shawarar da masu gabatar da kara na ma’aikatar suka bayar
Inda suka kuma bada shawarar hukunci mai sauki da za’a yankewa dadadden na hannun daman Shugaba Trump, Roger Stone, da aka yanke masa hukunci na yiwa majalisa karya da hana shari’a aiki da kuma yin katsalandan ga shaidu a binciken Rasha na yin katsalandan a zaben Amurka
Shugaba Trump ya yi korafin cewa shawarar yanke hukuncin shekaru 7 zuwa 9 na “Abin takaici ne” kuma “Babu adalci
” Ba kasafai ake ganin ma’aiaktar shari’ar Amurka ta canja shawarar da lauyoyinta suka bayar ba a shari’ar mai laifi
Masu gabatar da kara guda hudu a shari’ar Stone sun janye daga shari’ar, a ciki har da mutum daya da ya ajiye aikisa daga ma’aikatar shari’ar
Za’a yankewa Stone hukunci a mako mai zuwa
Shekaru 7 zuwa 9 da masu gabatar da kara suka bada shawara yi ya yi daidai da tsarin yanke hukunci na tarayya saboda irin wadannan laifuka, amma ya rage ga ita alkaliyar, Amy Berman Jackson, ta yanke hukunci na iya tsawon lokacin da za’a kulle shi
Amurka ta soma sauya tsarin sojojinta a Nahiyar Afirka, da ta bada sanarwar za ta dawo da wani bangare na mayakan sojojinta kana ta musanyasu da wasu kwararrun sojojinta masu bada horo
Jami’an ma’aikatar tsaron Amurka ta Pentagon sun bayyana wannan yunkuri a matsayin irinsa na farko, da zai yi tasiri a ayyukan dakarun Amurka da suke aiki a Nahiyar, yayin da take kara maida hankali a kan yaki da ta’addanci da karfin gaske
A wata sanarwa jiya Laraba, mai magana da yawun ma’aikatar tsaron ta Amurka, Alyssa Farah, ta ce yunkurin zai taimakawa Amurka ta yi gogayya da kasashen China da Rasha a Nahiyar Afirka
Farah ta ce Amurka za ta soma dawo da dakarun runduna ta 101 ta mayakan sama a cikin ‘yan makwannin nan masu zuwa
Masu kada kuri’a a zaben sharar fage na fidda da gwanin da zai kara da shugaba Donald Trump a zaben watan Nuwamba sun fara jefa kuri'unsu
Zaben na zuwa ne yayin da kowanne dan takarar da ke neman tikitin jam’iyyar ke kara kaimi wajen ganin an zabe shi
Jim kadan bayan 12 dare masu kada kuri’a suka yi zabe a Dixville Notch a jihar ta New Hampshire, inda tsohon Magajin Garin New York Michael Bloomberg ya samu kuri’u biyu, sannan Sanata Bernie Sanders da Pete Buttigieg suka samu kuri’u daya-daya
Mafi aksarin rumfunan zaben za su bude ne da safiyar yau, inda kuma ake sa ran fitar da sakamakon zabe a yammacin yau Talata
Sai dai Shugaba Donald Trump, ya mayar da martani kan zaben na ‘yan Democrat
“Damuwata ita ce, ina kokarin fahimtar wane ne dan takara mafi rauni a cikinsu, kai! ina ga dukkansu ma masu rauni ne"
Ma’aikatar tsaron Amurka ta fitar da sunayen wasu sojoji biyu da aka kashe a wani harin harbi da ya auku da safiyar jiya Lahadi a gundumar Sherzad da ke gabashin lardin Nangarhar na Afghanistan
Javier Jaguar Gutierrez, mai shekara 28, da Sgt
Antonio Rey Rodriguez shi ma mai shekara 28
Wasu ma’aikatan soji guda shida kuma sun jikkata a lokacin da wani sojan kawance na Afghanistan ya bude wuta akan dakarun Amurka da na Afghanistan da bindigar da ake kira "Machine Gun" da turanci, a cewar mai magana da yawun rundunar Amurka a kasar
Shah Mahmood, wanda shi ne gwamnan Lardin na Nangarhar, ya ce har yanzu dai ba a san ko sojan shigar burtu ya yi ba ko kuma lamarin ya faru ne bisa kuskure, ana dai ci gaba da gudanar da bincike
Wani jami’in ma’aikatar tsaron Afghanistan da aka sakaya sunansa saboda ba a ba shi izinin ya yi magana da kafafen yada labarai ba, ya ce maharin sojan Afghanistan ne ya kuma yi gardama da sojojin Amurka kafin ya bude masu wuta, kamar yadda kamfanin dillancin labaran Associated Press ya ruwaito
Jami’in ya kuma ce, sojan ba shi da wata alaka da Taliban
‘Yan sanda sun kama wani matashi dauke da wuka a kofar Fadar gwamnatin Amurka ta White House, bayan da ya yi ikrarin cewa, ya je wajen ne don ya kashe shugaba Donald Trump
Roger Hedgpeth mai shekara 25 ya tunkari wani jami’in leken asiri da ke sintiri a kofar fadar ta White House, ya ce mai, yana so ya “kashe” Shugaba Donald Trump
“Ina dauke da wuka wacce da ita zan aiwatar da kisan,” Hedgpeth ya fada wa jami’in tsaron, kamar yadda wani rahoton ‘yan sanda ya nuna, wanda kamfanin dillancin labarai na Associated Press ya samu
An kama matashin ne a jiya Asabar, ana kuma tuhumarsa da laifin yin barazana ga lafiyar wani, a cewar ‘yan sandan birinin Washington
‘Yan sanda sun ce, an samu wuka mai tsawon inci uku 3 ½ a a cikin kube a jikin Hedgpeth, sannan an same shi da marikin bindiga
Hukumomin tsaron sun kuma ce an garzaya da matashin zuwa asibiti domin a duba lafiyar kwakwalwarsa, sannan an karbe motarsa
A daren yau Lahadi, za a yi bikin karrama fina-finai na Oscars a nan Amurka, inda masu ruwa da tsaki a masana’antar dandalin hada fim na Hollywood, za su hallara a wannan bikin ba da lambar yabo mafi girma a duniyar hada fim
Fina-finai 9 aka tantance, wadanda za su nemi lambar yabo da ta fi daraja cikin kyaututtukan da za a bayar a rukunai daban-daban – wato lambar yabo ta fim din da ya fi inganci
"Ni a wurina, bikin karrama fina-finai na Oscars, ya hade wuri guda, wasannin Super Bowl da Olympics da Gasar cin kwallon kafa ta duniya wato World Cup
” Inji Greg Donovan, jakada a dandalin shirya fina-finai na Hollywood
Jama’a da dama na ganin fim din “World War (I) 1917” shi ne zai lashe babbar kyautar, ko da yake, akwai sauran fina-finai da ke hammaya da shi, irinsu “Parasites” da “Once Upon a Time in Hollywood
Bikin, wanda za a yi birnin Los Angeles har ila yau, zai karrama jarumi da jaruma da darektan da suka fi kwarewa
Sai dai kamar yadda aka gani a shekarun baya, a bana ma, bikin na fuskantar suka kan yadda ya fi samun wakilcin fararen fata fiye da bakake
Cynthia Erivo, ita ce bakar fata tilo da ta samu shiga rukunin wadanda za su kara a neman kambun jarumar da ta fi kwarewa a wannan shekara
Amma hankula sun fi karkata kan jaruma Renee Zellweger, a matsayin wacce za ta lashe kyautar
Bikin na Oscars har ila yau, ana sukar shi da rashin cikakken wakilcin mata idan aka kwatanta da takwarorinsu maza da suka fi karuwa da shi
A wani abu da ake ganin mataki ne na hukunta wadanda suka ba da shaida a gaban Majalisar Dokokin Amurka, yayin zaman jin bahasin shirin tsige Shugaba Donald Trump, gwamnatina ta kori wasu jami’anta biyu
Wadannan jami'ai su suka ba da "mummunar" shaida a lokacin binciken da majalisar wakilai ta yi, har ta kai ga tsige Trump
Da farko rahotanni sun nuna cewa, Shugaba Trump ya kori Laftar Kanar Alexander Vindman, babban jami’in tsaro a Fadar White House, wanda ya taka muhimmiyar rawa a shirin tsige shugaba Trump da ‘yan Democrat suka yi yunkurin yi
Lauyan Vindman ya ce, a jiya Juma’a aka umurci Vindman da ya fice daga Fadar ta gwamnatin, saboda abin da aka ayyana a matsayin “ramuwar gayyar fadin gaskiya da ya yi
Sannan har ila yau, an sallami dan uwan Vindman Laftar Kanar Yevgen Vidnman daga Fadar ta White House, kamar yadda wata sanarwa da rundunar sojin kasar ta fitar ta nuna
Bayanai sun kuma yi nuni da cewa, an mayar da wasu wani sashi cikin rundunar sojin Amurka
Baya kuma ga haka, akwai rahotanni da ke nuna cewa, an kuma sallami Gordon Sondland, jakadan Amurka a kungiyar Tarrayyar Turai
A tsakiyar makon nan, Majalisar Dattawa mai rinjayen 'yan republican, ta wanke Trump daga tuhume-tuhumen da suka kai ga tsige shi a majalisar wakilai mai rinjayen 'yan Democrat
A jiya Alhamis shugaban Amurka Donald Trump ya tabbatar da mutuwar shugaban al-Qaida a wani harin jirgi mara matuki da Amurka ta kai a Yemen
Shugaba Trump ya ce Amurka ta kai harin da yayi nasara na yaki da ‘yan ta’adda da ya kashe Qasim al-Rimi, wanda shine ya kafa kungiyar kuma shugaban kungiyar al-Qa’ida a yankin kasashen Larabawa, reshe kuma ga kungiyar ‘yan ta’addan
Shine mataimakin shugaban al-Qa’ida Ayman al-Zawahiri
Rimi ya shiga kungiyar al-Qa’ida a shekarar 1990, yana yiwa Osama bin Ladan aiki a Afghanistan kana yana da hannu a wasu kulle kulle da yawa da aka auna Amurkawa
Rimi shine dan ta'adda na uku mai muhimmanci da aka kashe a yaki da ‘yan ta’adda da Amurka ke yi da ta'ddanci a kashe a cikin watannin nan
A cikin watan Oktoba Amurka ta kashe shugaban kungiyar IS Abubakar al-Baghdadi, a watan Janairu Amurka ta kai hari da jirgi mara matuki da ya kashe babban janar din sojan Iran, Qassem Soleimani
Shugaban Amurka Donald Trump, ya gabatar da jawabi kan halin da kasa ke ciki a zauren Majalisar Wakilan kasar da ke birnin Washington DC
Shugaba Trump ya gabatar da jawabin ne a gaban gamayyar Majalisun Dokokin kasar ta 116
Inda ya zargi wasu ‘yan siyasar kasar da baiwa bakin haure da suka shigo Amurka ta barauniyar hanya kariya
Cikin jawabin Trump ya yi kira ga Majalisun kasar da su samar da dokar da za ta baiwa mutanen da bakin hauren suka yiwa laifi su yi ‘karan gwamnatocin
Haka kuma Trump ya ce gwamnatinsa ta kare martabar addinai a Amurka, ciki har da abin da ya kira damar bari a yi adu’o’i a makarantu
Ya kuma sha alwashin kare tsarin mulki da ya baiwa Amurkawa damar rike makamai, damar da ya ce tana cikin wani hali
Tsaikon da aka samu da ba saban ba na fitar da sakamakon zaben fidda ‘yan takara a jihar Iowa na jam’iyyar Democrats ya haifar da ra’ayoyi mabambanta
‘Yan takarar shugaban kasa na jam’iyyar dai sun isa jihar New Hampshire, domin mataki na gaba na zaben, sai dai basu san matsayin su a zaben na Iowa ba, suna bayyana ra’ayoyin su akan matsalar da aka samu
Ya yin da wasu suka saka alamar tambaya akan jinkirin, wasu kuma suna tausayawa dalilan da suka haifar da jinkirin
A bangaren masu zaben ma, an sami ra’ayoyi mabambanta
Paul McClay, ya bayyana damuwa da tsaikon, ya ce “Ina fatar za’a taimaka a zabi dan takara da zai yi wa kasar nan aiki, da kuma sauya ‘yan jam’iyyar Republican da masu zaman kan su da ba’a gamsu da rikon ludayin su ba”
To sai dai wata mai zabe a Iowa Darryl Eihorn, tana da ra’ayi daban, inda tace, “a’a ba na zargin komai
Ba na tsammanin akwai wanda zai saka ayar tambaya akan sahihancin zaben, idan aka yi la’akari da namijin kokarin da suke yi na tabbatar da adalci da kuma bada sakamako na gaskiya
Don haka ba matsala, za mu jira sakamakon”
A dai dai lokacin da aka soma bayyana sakamakon zaben da yammacin Talata, hankali kuma ya karkata a jihar Hampshire, inda za’a gudanar da zabe na gaba
Don cikakken rahoto a saurari Murtala Sanyinna:
Kafin ‘yan Majalisar Dokokin Amurka su taru a yau Talata domin sauraren jawabin halin da kasa ke ciki na shekara-shekara, wanda Shugaba Donald Trump zai gabatar a karo na uku, za a ba Sanatoci dama su yi na su jawaban a gaban zauren majalisar
Jawaban na su, za su karkata kan bayyana matsayarsu dangane da shari’ar neman tsige Shugaban
Jawaban sanatocin wadanda suke a matsayin masu taimakawa alkali wajen yanke hukunci a wannan shari’a, ba sa cikin bangaren sauraren karar ta neman a tsige Trump
Ana kyautata zaton cewa, zai yi wuya su sauya matsayarsu, inda ga dukkan alamu, ake tunanin za su wanke Trump daga zargin, idan sun zo kada kuri’a a gobe Laraba
A jiya Litinin, bangaren ‘yan Democrat da suka shigar da karar neman a tsige Trump da kuma lauyoyin da suke kare shugaban, suka yi jawaban kammala muhawarorinsu, bayan da aka kwashe mako biyu ana sauraren bahasinsu
A yau Litinin za a ba ‘yan majalisar wakilai masu shigar da kara a shari’ar tsige shugaban Amurka Donald Trump, da rukunin masu kare shugaban sa’o’i biyu-biyu domin rufe mahawarar da suke yi
Da alama an gama samun sakamakon shari’ar, inda 'yan jam'iyyar Republican ke da rinjaye da mambobi 53 a kan 'yan Democrats mai mambobi 47 a majalisar dattawan, babu wanda ya nuna wata alama a cikinsu akan cewa zai goyi bayan a tsige Shugaba Trump
‘Yan Democrats a majalisar wakilan za su ci gaba da caccakar Trump, akan yin amfani da matsayinsa ba bisa ka’ida ba a lokacin da ya bukaci Ukraine ta gudanar da binciken da zai taimaka masa a siyasance, da kuma yin shisshigi a harkokin majalisa
'Yan majalisar su na kuma zarginsa da hana jami’an gwamnatinsa ba da bayanai da kuma bayyana a matsayin shaidu a lokacin binciken
Majalisar ta dattawa, ta kuma yi watsi da batun kiran shaidu, lamarin da bai yi wa ‘yan Democrat dadi ba
Sanata Tom Carper, dan Jam’iyyar Democrat a Majalisar Dattawan ya ce, “Ta yi wu, a ce shugaban ya yi nasara, amma cikin kwanaki masu zuwa, za su fadi karara idan gaskiya ta bayyana
Lauyoyin Trump da ma shugaban kansa, sun hakikance kan cewa bai aikata laifi ba, dan haka abin da ya yi bai kai a tsige shi ba
Yau ne ake gudanar da tarukan zaben 'yan takara mataki na farko a jihar Iowa, wanda yake da munimmancin gaske a zaben tsayar da 'yan takarar shugaban kasa a Amurka
Da sanyin safiyar yau Litinin ne Amurkawa, a jihar Iowa suka fara turuwa zuwa cibiyoyi fiye da 1000 a makarantu da wuraran karatu domin tattaunawa da nuna zabin su game da masu son tsayawa takara ‘yan Republican ko a Democrats
Yayinda “yan republicans basu da shahararun 'yan takara da zasu kalubalanci shugaba Donald Trump, me neman zarcewa a wa’adin mulki na biyu, hankali ya fi karkarta akan jam’iyyar Democrats wanda ke muradin ta tsai da dan takara da zai fafata da Trump a zaben shekarar nan ta 2020
Tuni ‘yan takara musamman na ‘yan Democrats suka kamala gangamin karshe a Iowa tare da bayyanawa jamma’a manufofinsu da kuma dalilan da ya sa suke ganin su suka fi cancanta jam’iyyar ta tsai da su takara
Duk da cewa wasu jama’a sun ruga sun ayyana ‘yan takarar da zasu goyi baya a ransu, wasu da dama na jiran a fara tarukan domin jin alkiblar jama’a da kuma tsare-tsaren ‘yan takarar da suka yi dai-dai da bukatun su a taruka
Jama’a na da bukatu da kudirori dabam-dabam, amma sha’anin shigowar baki a Amurka, shine babban abin da ya dami dubun dubatan Amurkawa ‘yan asalin kasar Afirka da zasu shiga zaben na Iowa
Abu mafi mahimmanci a tarukan na yau, wanda akeyi wa lakabi da IOWA CAUCUS a turance, shine zai bayyana zabin jama’a daga cikin ‘yan takara da zaben wakilai wanda kuma za a rarrabawa ‘yan takaran da suka sami hayewa a wannan matakin, domin zaben fitar da gwani na gama gari da za a gudanar a ranar 3 ga watan Maris
A saurari cikakken rahoton daga Murtala Farouq Sanyinna:
Wasu gaggan Sanatoci ‘yan Republican sun ce, bukatar da Shugaba Trump ya mika wa Ukraine na ta binciki abokin hamayyarsa domin amfanin kansa, kuskure ne a siyasance, amma kuma ba ta kai girman da za a tsige shi ba
Shi dai Shugaba Trump ya kwashe lokaci mai tsawo yana cewa shi bai ga abin laifi ba a wannan bukata da ya nema daga wajen shugaban Ukraine Volodymyr Zelenskiy, kan ya binciki babban abokin hamayyarsa Joe Biden a watan Yulin bara
Trump ya kuma nemi da a yi bincike ma kan dan Biden, wato Hunter Biden wanda ya yi wa wani kamfanin gas na kasar Ukraine aiki
Sanata Lamar Alexander na jihar Tennessee da Sanata Joni Ernst ta Iowa, sun fada a wata hira da aka yi da su cewa, lallai Shugaba Trump ya yi kuskure da ya “nemi alfarma” tare da rike kudaden tallafin soji dala miliyan 391 da aka ba Ukraine
A karshen makon da ya gabata, aka kammala sauraren bangarorin ‘yan Republican a gaban Majalisar Dattawa da kuma na ‘yan Democrat da ke neman a tsige Trump
Ana tuhumar shugaba Trump ne da laifin yin amfani da mukaminsa ba bisa ka'ida ba da kuma hana majalisar dokoki ta yi aikinta
Sai dai batun a gabatar da shaidu domin su ba da bahasi a gaban Majalisar dattawa, bai kai ga gaci ba
Hakan ya sa da dama ke ganin an kawo karshen wannan shari’a, wacce wasu ke ganin majalisar za ta wanke Trump
Wannan ne karon farko da za a yi sharia’r tsige shugaban kasa ba tare da gabatar da shaidu a majalisar dattawa ba a tarihin Amurka
A ranar 18 ga watan Disambar bara, Majalisar Wakilai mai rinjayen ‘yan Democrat ta tsige shugaba Trump
Amma ga dukkan alamu, takwarar aikinta ta dattawa mai rinjayen ‘yan Republican ba za ta bi sahunta ba
Wani dan majalisar dattawan Amurka daga jam’iyyar Republican ya ce babu bukatar a gayyato karin shaidu game da batun shari’ar tsige Shugaba Donald Trump saboda ‘yan Democrat sun riga sun gabatar da hujjojinsu akan Shugaban kuma laifin da suke zargin ya aikata bai kai a tsige shi ba, amma dai “bai dace ba
A wata sanarwa da aka fidda jiya Alhamis, Sanata Lamar Alexander ya bayyana cewa babu bukatar karin hujjoji don tabbatar da abin da aka riga aka tabbatar kuma abin da kundin tsarin mulkin kasar bai bayyana a matsayin laifin da ya cancanci a tsige Shugaba ba
Alexander ya kara da cewa tsarin mulkin kasar bai ba majalisar dattawa ikon tumbuke Shugaban kasa daga mukaminsa ba ko hana shi tsayawa takara a wannan shekarar saboda kawai wasu abubuwa da ya yi da ba su dace ba
An bukaci ‘yan Republican guda hudu daga majalisar dattawan kasar su hada kai da ‘yan Democrat da sauran wadanda ba sa karkashin wata jam’iyya su 47 a majalisar dokokin don kada kuri’a akan ba wasu shaidu dama su bada ba’asi a shari’ar tsige Trump
Majalisar dattawan Amurka za ta kwashe yinin yau Alhamis tana yin tambayoyi ga lauyoyin shugaba Donald Trump da suke kare shi da kuma ‘yan majalisar wakilai da suke gabatar da karar tsige shi
Zaman na yau na zuwa ne yayin da batun yanke shawara kan barin wasu shaidu su gabata a gaban majalisar ke kara kusantowa
Sai dai yadda za a kammala wannan zama cikin hanzari, ya dogara ne ga yadda ‘yan Republican da ke da rinjaye a majalisar za su amince da bukatar ‘yan Democrat kan a ji ta bakin wasu jami’an gwamnatin Trump ko akasin haka
Wannan kuma shi ne batun da ya mamaye zaman da aka yi a jiya Laraba, a lokacin da sanatoci suka mika tambayoyinsu a rubuce
Amma batun kuma da ya fi daukan hankali shi ne na tsohon mai bai wa shugaban kasa shawara kan harkokin tsaro, John Bolton
Bolton ya rubuta wani littafi da ba a wallafa ba tukuna, inda ya yi ikrarin cewa, Trump ya fada masa ya rike dala miliyan $391na tallafin soji ga Ukraine
Ya kuma duaki matakin rike kudaden da nufin har sai shugaban kasar Volodymyr Zelenskiy ya fito fili ya bayyana binciken cin hanci da rashawa kan abokin hamayyarsa wato Joe Biden a cewar Bolton
Lauyoyin da ke kare Shugaban Amurka Donald Trump, na shirin kammala gabatar da hujjojinsu a yau Talata, a zaman sauraron batun tsige Shugaban na Amurka da ake yi a Majalisar Dattawan kasar
Hakan na zuwa ne yayin da batun ko shin za a yadda a saurari bahasin shaidu a yayin wannan zama ke dada karfi ko akasain hakan
Tawagar lauyoyin da ke kare shugaba Trump, ta kwashe kusan tsawon jiya Litinin tana ta zargin ‘yan Democrat da amfani da tsigewa, a matsayin wani makami na kawar da wani Shugaban kasa da ba sa kauna
Kenneth Starr, wani dan tawagar lauyoyin da ke kare shugaban kasa din, ya ce tsigewa ta zama tamkar makamin siyasa da jam’iyyu ke amfani da shi kan jun
Sannan ya ce ‘yan jam’iyyar Democrat a Majajisar Wakilai sun tsige Trump ba tare da goyon bayan dukkan bangarori ba
Starr shi ne lauyan nan mai zaman kansa, wanda binciken da ya yi ya kai ga tsige Shugaba Bill Clinton a 1998 saboda karyar da ya shara wa masu taya alkali yanke hukunci a tabargazar lalatarsa
A wani karin rahoto kuma ma’aikatar Shari’ar Amurka ta karyata wani labarin da Jaridar New York Times ta wallafa cewa tsohon mai bayar da shawara kan tsaro John Bolton da Attoni-Janar William Barr sun nuna damuwa game da yanayin Shugaba Trump da kuma alamomin da ke nuna cewa ya na alfarma ma shugabannin China da Turkiyya
“Sam babu wata tattaunawar da aka yi game da ‘alfarma ga wani’ ko ‘kokarin sa baki,’ a binciken da ake yi, kuma babu inda Attoni-Janar Barr ya ce tattaunawar da Shugaban kasa ke yi da shugabannin kasashen waje bai dace ba,” a cewar mai magana da yawun ma’aikatar ta Shari’a Kerri Kupec a wani sakon Twitter da ya tura yau Talata
Jaridar ta Times ta kafa hujjar labarinta ne da bayanan da wasu mutane suka yi kan abin da littafin da Bolton ke shirin kaddamarwa ya kunsa
Masu sha’awar wasanni a fadin duniya sun rasa kalmomin da za su yi amfani da su wajen bayyana yadda suke ji danga
Masu sha’awar wasanni a fadin duniya sun rasa kalmomin da za su yi amfani da su wajen bayyana yadda suke ji dangane da labarin mutuwar shahararren tsohon dan wasan kwallon Kwando na Amurka, Kobe Bryant, wanda ya zo masu kwatsam
Bryant da ‘yarsa 'yar shekaru goma 13 da haihuwa su na cikin mutune tara da suka mutu jiya Lahadi a wani hadarin jirgin mai saukar ungulu a wajen birnin Los Angeles
Rahotannin sun ce su na kan hanyarsu ne ta zuwa kallon wata gasar kwallon Kwando da aka shiryawa matasa
Da ma Bryant ya saba amfani da jirgi mai saukar ungulu zuwa wurin kallon wasa daga gidansa a Los Angeles don kaucewa cunkoson mototci a cikin birnin
Rundunar 'yan sandan Los Angeles ta ce ta na ci gaba da gudanar da binciki a kan musabbabin hadarin tare da taimakon jami'an gwamnatin tarayya, amma har yanzu ba su fitar da wasu bayanai akan abin da ya haddasa hadarin ba, ciki har da ko yanayin hazon jiya Lahadi da safe ya taka rawa a faruwar hadarin ko a'a
A halin da ake ciki, hukumomi sun yi kira ga jama'ar yankin da jirgin ya fada a ciki da su kaucewa kusantar wurin
Alex Villanueva wanda shi ne shugaban 'yan sandan birnin Los Angeles, ya ce, "zuwa wurin da jirgin ya fadi na da wahala, amma a yanzu su na fuskantar matsalar dandazon jama'a masu jimami, ya kamata jama’a su kaucewa wannan yanki
Masu sha’awar kwallon Kwando a fadin duniya na alhini da jimamin mutuwar tsohon dan wasan kwallon kwandon Amurka Kobe Bryant
Bryant da ‘yarsa mai shekaru 13 da haifuwa Gianna suna cikin mutane tara da hatsarin jirgi mai saukar ungulu ya rutsa da su jiya Lahadi a wajen birnin Los Angeles
Rahotannin sun ce suna kan hanyar su ne zuwa kallon wata gasar kwallon Kwando da aka shiryawa matasa
Bryant ya saba amfani da karamin jirgin zuwa filin wasan kwallon kwando daga gidansa a Los Angeles, domin kaucewa mummunan cunkoson motoci a cikin birnin
Rundunar ‘yan sandan Los Angeles sun ce suna gudanar da bincike a kan musabbabin hatsarin tare da taimakon jami’an tarayya
A wani takaitaccen sakon Twitter, shugaban Amurka Amurka Donald Trump ya kira wannan batu da mummunar labari, ya yin da uwargidansa Melania Trump ta jajantawa iyalansa
Shima tsohon shugaban Amurka Barack Obama da aka sani da sha’awar wasan kwallon Kwando ya bayyana alhininsa a wani sakon Twitter
A Amurka, an gano wata mata wadda ita ce ta biyu da ta kamu da cutar Coronavirus a yau Juma’a, a cewar jami’an kiwon lafiya
Matar ‘yar birnin Chicago dake jihar Illinois, ranar 13 ga watan nan na Janairu ta dawo daga birni Wuhan na China, ta na nuna alamomin kamuwa da mummunar cutar mai shafar numfashi, amma sai bayan ‘yan kwanaki ta sanar da likitan ta cewa ba ta da lafiya
Ana kyautata zato a garin Wuhan, babban birnin lardin Hubei, a nan mummunar cutar ta fara
Rahotannin sun bayyana cewa matar, mai kimanin shekaru 60 da haihuwa na saman sauki amma ta na kwance a asibiti saboda kokarin dakile yaduwar cutar, a cewar Dr
Allison Arwady, shugabar hukumar lafiyar Chicago
Yanzu haka dai ana sa ido akan mutanen da suka yi huldar kud-da-kud da matar
A ranar Laraba cikin dare ne ‘yan sandan jihar Connecticut na nan Amurka suka harbe Mubarak mai sheakru 19 da haifuwa yayin da ya dauki wata mota ya arce da ita
Bayan an kira ‘yan sanda da suka kwashe mintoci suna binsa daga karshe suka bude wuta suka harbe shi har sau bakwai
Mahaifiyar Mubarak Suleman, Hajia Humu Morla mai rike da sarautar magajiya a birnin New York ta mana karin bayani a kan batun
Tace danta Mubarak yana fama da rashin lafiya da ya shafi kwakwalwarsa kuma lokaci lokaci ciwon ya kan tashi
Lamarin da ya samu kansa ke nan a lokacin da ya tafi ya dauki motar wani da yasa aka kira masa ‘yan sanda
Labarin ya dauke hankalin al’ummar birnin New Haven a Connecticut lamarin da ya haddasa zanga zangar da ta kunshi jinsinan fata da matasa masu yawa
A wurin zanga zangar ne shugabannin addinai suka yi kira da tabbatar da adalci ga wannan matashi da aka harbe shi har lahira, kamar yanda Track Ari na cibiyar huldar kungiyoyi Musulmin Amurka shiyar Connecticut ya fada
“Yace dole ne a gudanar da bincike kuma bincike na gaskiya kuma duk wanda aka samu da laifi yakamata a hukunta shi”
Yayinda yake jawabi da masu zanga zangar magajin garin New Haven na jihar Connecticut Justin Elicker yayi alkawarin daukar matakin tabbatar da adalci
“Yace na kira kwamishinan kula da kare jama’a kuma na nuna masa damuwa a kan wannan batu kuma na bukaci mu gana domin magance aukuwan irin haka nan gaba ya kuma jajantawa iyalain marigayi”
Ga dai Karin bayani cikin sauti:
Bayan kwashe wuni guda ana tafka muhawara akan ka'idodin shari'ar tsige shugaban Amurka Donald Trump, majalisar dattawan Amurka za su gana a yau Laraba don sauraron muhawara a rana ta farko daga wasu ‘yan majalisar wakilai da ke neman a tsige Trump daga mukaminsa
Kafin karfe biyu na safiyar yau Laraba, a Majalisar Dokokin Amurka, ‘yan majalisar dattawa sun kada kuri'ar amincewa da ka’idodin shari’ar tsige Trump da shugaban masu rinjaye, Mitch McConnell, ya gabatar inda aka sami kuri’u 53 daga ‘yan Republican yayin da ‘yan Democrat 47 kuma suka yi akasin haka
Wannan kada kuri’ar na zuwa ne bayan wasu jerin muhawara da aka yi game da wasu gyare-gyare da tsirarun ‘yan Democrat a Majalisar suka gabatar, akan ko a nemi karin bayanai da shaidu daga wasu jami’an fadar White House, da a baya aka bukaci su bayyana a gaban kwamitin majalisar wakilai a lokacin binciken tsige shugaban, amma fadar White House ta hana su, ko a’a
A yau Litinin, lauyoyin Fadar White House ke shirin mika hujjojin da za su kare Shugaba Donald Trump a shari’ar da Majalisar Dattawan kasar za ta fara saurara, kan shirin tsige shi daga mukaminsa
Hakan na faruwa ne kwana daya gabannin a fara sauraren karar a gaban Majalisar
A wani takaitaccen martanin farko kan tuhume-tuhumen da Majalisar wakilai ta amince da su a baya, Lauya Pat Cipollone da Jay Sekolow sun nemi ‘yan majalisar dattawan su yi watsi da tuhume-tuhumen da ake wa Trump saboda a cewarsu, “za su iya zama hadari ga kundin tsarin mulkin Amurka tare da yin mummunar tasiri ga tsarin gwamnati
Lauyoyin sun kuma kalubalanci majalisar wakilai akan cewa ta na kokari ta rage karfin ikon shugaban, dangane da damar da doka ta ba shi game da manufofin kasashen waje
Sun kuma kara da cewa, majalisar ta wakilai, na kokarin hukunta bangaren zartarwa ne, saboda ya yi amfani da ikon da doka ta ba shi na gudanar da ayyukansa
Wasu muhimman mutane a shari’ar tsige shugaban Amurka Donald Trump da masu kare shi, sun yi musayar yawu mai zafi a jiya Lahadi a kan yunkurin da ya yi na tursasa Ukraine ta gudanar da binciken da zai taimaka masa a siyasance da ya kai ga tsige shi daga ofishi
An dai bude shari’ar da ake yiwa Trump a Majalisar Dattawa a hukumance ne a karshen makon jiya yayin da za a fara gabatar da hujjojin yanke hukunci a gobe Talata
Amma masu cacar baki ta fannin siyasa da doka a kan makomar Trump a wannnan batu, sun yi musayar yawu a kafafen yada labarai da safiyar jiya Lahadi a fadin Amurka, lamarin dake nuna irin dambarwar da Amurkawa za su gani a Majalisar Dattawa
Wani lauyan kare masu laifi, kuma daya a cikin rukunin lauyoyi masu kare Trump Alan Dershgowitz ya fadawa shirin CNN na State of the Union cewa zai fadawa ‘yan Majalisar Dattawa guda dari da zasu yi shari’a a kan makomar Trump cewa, koda bayanan da aka gabatar musu gaskiya ne, laifin bai kai a tsige shi daga ofis ba
‘Yan Majalisar dai sune za su yanke hukunci a kan ko Trump ya aikata manya ko kananan laifuka da suka sabawa tsarin kudin mulkin Amurka da zai kai ga tsige shugaban kasa
Jami’an Lafiya na Amurka sun bazu a filayen jirgin sama a San Francisco, Los Angeles da kuma New York, su na ta gwaje-gwayen lafiyar fasinjojin da su ka fito daga Wuhan, wani birni a yankin tsakiyar China, inda aka samu barkewar wata cutar mura mai shake numfashi
Iyalai kan jira ne a farfajiyar matafiyan da su ka iso, yayin da ake ma fasinjojin da su ka fito daga Wuhan na kasar China binciken ganin ko shin su na dauke da cutar, wadda ta firgita jami’an lafiya a fadin duniya
Johnny Tang, wani ma’aikacin fasahar komfuta a Silicon Valley na nan Amurka, wanda ke jiran iyayensa da za su kawo masa ziyara, ya ce: “Dayake sun san dama ziyarar da za su kawo shiryayyiya ce kawai, sun jinkirta na tsawon mako guda, su ka zauna a gida don kauce ma kamuwa da cutar
Yiwuwar Iran da Amurka su sake bullo da wata sabuwa kuma tartibiyar yarjajjeniya kan makamin nukiliya ta dusashe ga dukkan alamu, a kalla a halin yanzu, bayan da shugabannin kasar Iran su ka fito kiri-kiri su ka yi shakulatin bangaro da yarjajjeniyar da aka cimma a 2015, wadda Shugaban Amurka Donald Trump ya janye daga ciki tun a 2018
Zaman dardar dai na dada tsanani saboda akwai yiwuwar a kara kakaba ma kasar Iran takunkumin kasa da kasa baya ga wadanda tuni Amurka ta kakaba ma ta
Shugaban Iran dai ya ce akwai yiwuwar tattaunawa da Amurka, to amma Shugaba Trump ba amintacce ba ne wajen batun tattaunawa da cin ma jituwa:
Shugaba Rouhani ya ce, “Da ace akwai amintattun mutane da ke jagorantar Amurka, da abin ya zo da sauki
Yayin da aka ce daya bangaren ba amintacce ba ne, abubuwa kan zama da wuya
Zuwa yanzu dai kasashen biyu sun kauce ma yaki kai tsaye tun bayan da Amurka ta kashe wani babban janar din sojin Iran
Majalisar Dattawan Amurka ta bude shari’a kan batun tsige shugaban kasa Donald Trump daga mukaminsa, inda Alkalin Alkalan Amurka ya rantsar da yan Majalisar Dattawa masu shari’a, wanda suka yi alkawarin tabbatar da adalci
Sa’o’i kafin rantsar da sanatocin, hukumar dake sa ido kan harkokin gwamnatin Amurka mai zaman kanta, ta ce gwamnatin shugaba Trump ta sabawa doka da ta rike kudaden tallafin Ukraine, wani batu da yafi dauke hankali a kan batun tsige shugaban kasar
‘Yan jam'iyyar Democrat suna zargin Trump da rike kudaden taimakon Kyiv ba bisa ka’ida ba, da zummar tursasa ta ta gudanar da binciken da zai taimaka masa a siyasance a zaben shekarar 2020
Sai dai Trump, ya musunta aikata ba dai dai ba, yana mai kiran zargin da ake masa da babbar karya a jiya Alhamis
yanzu haka dai Trump shine shugaban Amurka na uku da aka taba tsigewa
Mallam Hassan Sallau Jibiya, mai fashin baki ne a kan harkokin yau da kullum a Amurka, ya ce Majalisar Dattawan za ta gudanar da shari’ar ne a wata kotu ta musamman da Alkalin Alkalan kasar John Roberts zai shugabance ta
Ya kara da cewa a ‘yan kwanaki masu zuwa shaidu da dama zasu bayyana a gaban shari’ar, sai dai ya ce babban Alkalin mai shari’ar ne kadai keda hurumin ba da izinin gabatar da masu shaida
A cewar Mallam Hassan Jibiya su ma ‘yan Republican suna iya amfani da rinjaye da suke da shi a Majalisar Dattawan su kare shugaban kasa
Domin karin bayani saurari hirar Baba Yakubu Makeri da Mallam Hassan Sallau Jibiya:
A yau Alhamis Majalisar Dattawan Amurka ta fara sharar fage kan shari’ar tsige shugaba Donald Trump, tare da zaman farko, da zai hada da ‘yan majalisar wakilai
'Yan majalisar wakilan, su za su zama masu gabatar da kara kan kudurin tsige shugaba Trump a majalisar dattawan, wacce za ta yanke hukunci a karshe
Za a rantsar da Alkalin alkalan katun kolin Amurka, Justice John Roberts, a matsayin wanda zai sa ido kan shari’ar, kana daga bisani ya rantsar da sanatoci 100 na majalisar dattawan
Dan majalisar wakilai a bangaren ‘yan Democrat, Jerrold Nadler, na daya daga cikin mutum bakwai da za su gabatar da da karar tsige Trump a gaban majalisar Dattawan
Ya ce, “mun samu sabbin bayanai da shaidu, wadanda suka nuna cewa shugaban ya yi laifi, sannan mun gano wani yunkuri, da wasu a majalisar Dattawan ke yi, na yin shari’a mara sahihanci
Shugaban masu rinjaye, Mitch McConnel ya ce matakin karshe na yau Alhamis, zai sanar da fadar White House da “kirawo shugaban kasa don ya amsa tuhume-tuhumen tsige shi da kuma turo lauyansa
Za dai a fara ainihin shari’ar ne a ranar Talata mai zuwa
Kakakin Majalisar Wakilan Amurka Nancy Pelosi ta saka hannu kan takardun hujjojin tsige shugaban kasa Donald Trump da kuma aika tardun zuwa Majalisar Dokoki domin fara shari’a mako mai zuwa
Pelosi ta yi amfani da alkaluma daban-daban wajen rubuta sunanta kan takardun, ta kuma mika su ga ‘yan Democrats shugabannin kwamitocin da suka yi aikin tsige shugaban kasar
Manajojin tsige Trump, da ‘yan Majalisar da zasu gabatar da ‘kara, da akawun Majalisa, sune suka kai takardun hujjojin zuwa Majalisar Dattawa
Shugaban masu rinjaye a Majalisar Mitch McConnell ya ce yau Alhamis Majalisar za ta karbi takardun a hukumance
A lokacin ne, za a rantsar da Alkalain Alkalan Amurka John Roberts wanda shine zai gudanar da shari’ar, daga nan kuma sai ya rantsar da Manajojin da Majalisar Wakilai ta aika
Tun jiya Laraba ne, Majalisar Wakilan da ‘yan Democrats ke da rinjaye suka kada kuri’ar amincewa da manajojin da za a aika a zaman shari’ar
Cikinsu har da shugaban kwamitin tattara bayanan sirri Adam Schiff da shugaban kwamitin Shari’a Jerry Nadler
A yau Laraba ake sa ran Majalisar wakilan Amurka za ta kada kuri'a kan batun tura takardun hujjojin tsige shugaban Amurka Donald Trump, zuwa ga majalisar dattawan kasar, don fara zaman shari’ar da ake sa ran farawa a makon gobe
Majalisar ta amince da takardun hujjojin ne a watan da ya gabata, amma kakakin majalisar Nancy Pelosi, ta jinkirta tura takardun yayin da 'yan Demokrat a majalisar wakilai, suka yi kokarin ganin shugabannin majalisar dattawa sun yarda a saurari bahasi daga wasu sabbin shaidu a lokacin zaman shari’ar
Har yanzu dai ba a warware batun ba
Shugaban masu rinjaye a Majalisar Dattawa Mitch McConnell, ya ki yarda da matakin kiran shaidun, kuma ya ce za a yanke wannan shawarar daga baya a yayin da ake shari’ar
Shugaban Amurka Donald Trump da kakakin Majalisar Wakilai Nancy Pelosi sun caccaki juna a jiya Lahadi, yayin da shari’ar da Majalisar Dattawa za ta yi a kan batun tsige shugaban ke karasowa
Shugaban na Amurka ya kira Pelosi wacce ta yi ruwa da tsaki a kan batun tsige shi a Majalisar Wakilai mai rinjayen 'yan Democrat mahaukaciya Nancy, wato “Crazy Nancy”, kafin itama ta fadawa shirin This Sunday na ABC News cewa an tsige Trump har tsawon rayuwarsa koda kuwa shari’ar Majalisar Dattawan tazo karshe
A watan da ya gabata ne, Majalisar Wakilai ta tabbatar da wasu kudurori biyu a kan tsige Trump, wadanda ke da nasaba da yunkurin tursasawa Ukraine ta gudanar da bincike domin amfanin kansa, lamarin da ke zama yin amfani da ofishinsa ta yadda bai dace ba da kuma hana Majalisar yin binciken huldarsa da Ukraine
A yau Alhamis ake sa ran Majalisar Wakilan Amurka za ta amince da wani kuduri da zai umarci shugaba Donald Trump da kada ya yi amfani da karfin soji akan Iran
Kakakin Majalisar Wakilai ta Amurka, Nancy Pelosi ta sanar da kada kuri’ar da za a yi, a wata sanarwa da ta caccaki gwamnatin shugaba Trump na kai harin sama a makon da ya gabata
Harin ya halaka kwamandan dakarun juyin juya halin Iran, Qassem Soleimani, inda majalisar ta yi korafin cewa ba a tuntube ta ba
Pelosi ta kwatanta harin na sama a matsayin “takalar fada” wanda ka iya jefa rayukan dakaru da jami’an diplomasiyyar Amurka cikin hadari
Chris Van Hollen, Sanata a Majalisar Dattawan Amurka na bangaren ‘yan Democrat, wanda ke wakiltar jihar Maryland, ya ce, “ni a iya tawa fahimtar, sun gaza gabatar mana da kwararan hujjojin da ke nuna cewa, wani na shirin kitsa wasu hare-hare akan dakarun Amurka da Amurkawa da yawa"
Lura da cewa ‘yan Democrat ne ke da rinjaye a majalisar wakilan, ana sa ran za ta amince da wannan kuduri
Sai dai ba a san yadda batun zai kaya a Majalisar Dattawa ba, inda ‘yan Republican ke da rinjaye
Shugaban Amurka Donald Trump ya ce “ga dukkan alamu Iran ta saduda” a jawabin da ya yiwa ‘kasa bayan da makamai masu linzami suka auna sansanonin sojin Amurka biyu a Iraki
Trump ya ce “ba a sami asarar rayukan amurkawa ko ‘yan Iraki ba, saboda matakin da aka dauka, na kare sojojin da kuma tsarin gargadin gaggawa da ke aiki sosai,” ya kara da cewa barnar da aka samu ba wata mai yawa bace sosai
A jawabin na Trump, ya nuna alamun Amurka ba zata ta dauki matakin soji domin mayar da martani kan hare-haren ba, amma maimakon haka, Amurka za ta ‘kara kakabawa Iran takunkuman tattalin arziki masu tsauri, domin ci gaba da ruguza tattalin arzikinta
Biyo bayan hare-haren makamai masu linzami da Iran ta kaiwa sojojin Amurka a Iraki da jawabin shugaban Amurka Donald Trump na jiya Laraba, masana sunce sun yi imanin kasashen biyu ba zasu tsananta lamarin ba, bayan mutuwar babban kwamandan Iran Qassem Soleimani sanadiyar harin da Amurka ta kai ta sama makon da ya gabata
A martanin kashe Soleimani da aka yi, rundunar dakarun juyin-juya halin Iran ta dauki alhakin kai hare-haren makamai masu linzamin sama da dozin guda da suka auna sansanonin biyu a Iraki da sojojin Amurka ke zaune
Ana daukar Soleimani a matsayin babban mai fada aji bayan shugaban addini Ayotallah Ali Khamenei a Iran
Kakakin Majalisar Wakilan Amurka Nancy Pelosi, ta sanar a jiya Laraba cewa Majalisar za ta kada kuri’a a yau Alhamis da za ta tursasawa shugaba Donald Trump ya gaggauta kawo karshen ayyukan soji akan Iran
Kudurin zai bukaci sai shugaban kasa ya yi cikakken bayani ga Majalisun kasar kafin ya dauki wani matakin soji, lamarin da ya bude wata sabuwar mahawara a kan ikon shugaban kasa kan daukar matakin soji
Pelosi ta fitar da wata sanarwa mai cewa, a matsayin mu na ‘yan Majalisa mun samu kwanciyar hankali, bayan da shugaba Trump ya ce zai janye daga rikicin soji da kasar Iran
Amma ‘yan Majalisa na bangaren Democrat suna tababa a kan batun kai harin jirgi mara matuki a makon da ya gabata da ya kashe Manjo Janar Qassim Suleimani, haka kuma basu gamsu da bayanin tawagar Trump ta bayar na kai harin ba, tare da yin alkawarin daukar mataki a kan ikon da shugaban kasa ke da shi na shiga yaki
‘Yan Democrat sun ce kuri’ar ta yau Alhamis, za ta hada da matakin da zai bukaci shugaba Trump ya tsagaita wuta a kan ayyukansa na soji a kan Iran har sai Majalisun kasar sun kada kuri’ar amincewa
Wannan mataki ka iya fuskantar kalubale a Majalisar Dattawa mai rinjayen 'yan Republican, amma a jiya Laraba, wasu ‘yan Republican biyu sun bayyana aniyarsu na marawa natakin baya
Ko ta wace hanya, wannan batu zai haifar da zazzafar muhawara a kan manufar Trump a kan Iran da kuma rawar da Majalisar Dokokin za ta taka wurin takawa shugaban kasar burki game da shiga yaki
Pelosi ta fada a sanawarta cewa ‘yan Majalisun Dokokin kasar suna da matukar damuwa mai bukatar matakin gaggawa nan gaba, a kan shawarar gwamnati na shiga yaki da Iran da kuma rashin dabarunta
“Bamu samu maganin damuwar mu a cikin kudurin ikon shiga yaki da shugaban kasar ya gabatar da kuma bayanin da gwamnati tayi a jiya”, inji Plosi
Aminu Yakubu Lame mai fashin baki ne a kan harkokin yau da kullum, ya yi tsokaci a kan kai ruwa rana da ake yi tsakanin fadar White House da Majalisun Dokokin kasar:
Tsohon mai baiwa shugaban Amurka shawara akan sha’anin tsaro John Bolton, a jiya Litinin ya ce zai bayyana domin ba da shaida a zaman sauraren karar tsige shugaba Donald Trump idan har majalisar dattawa ta gayyace shi
A baya, shugaba Donald Trump ya umurci jami'an sa kada su amsa gayyatar majalia
Amsa gayyatar majalisar da Bolton yace zai yi, zai baiwa Democrats Karin haske kan ainihin abin da ya faru a bayan fage akan yunkurin Trump na tursasawa Ukrain gudanar da bincike da zai amfane shi a siyasance
Bolton, wani mai akidar jaddada karfin ikon fada a ji da Amurka take da shi a duniya, yayi aiki a matsayin jami’in tsaro na 3 na Trump tsawon watanni 17 kafin a cire shi a watan Satumban da ya gabata, sakamakon takaddama akan yadda za’a tafiyar da dangantaka da Iran, Korea ta Arewa da Afghanistan
A shirye-shiryen kada kuri’ar tsige Trump a majalisar wakilai, masu bincike sun ki gayyatar Bolton, saboda fargabar tsawaita zaman shari’a a kotu, akan ko za’a iya tilasta masa ba da shaida, ko kuma zai yi biyayya ga umarnin Trump da ya hana wa manyan jami’ai bayar da shaida
A yayin da zaman sauraren karar ta tsige Trump ya koma a majalisar dattawa, duk da yake ba’a tsayar da ranar somawa ba, Bolton ya ce zai so ya warware wasu al’amura masu sarkakiya gwargwadon iyawar sa, cikin kyakkyawar natsuwa da kuma nazari
Shugaban Amurka Donald Trump ya yiwa Iran barazanar kai mummunar hari a kan cibiyar al’adun Shi’a idan ta maida martani akan harin da ya kashe babban jami’in sojanta Qassem Soleiman, a makon da ya gabata
"Su dai a ganin su an amince su kashe mutanen mu, su azabtar da mutanen mu su dasa bama bamai a gefen hanya su hallaka mutanen mu, amma a ce bai yiwuwa mu kai hari a kan cibiyar al’adun Shi’a? hakan ba zai yiwu ba," inji Trump a hirarsa da manema labarai a cikin jirgin Air Force One a daren jiya Lahadi
Sai dai bai fadi ainihin abubuwan da zai auna ba
Amma masana doka sun ce kai harin bam a kan cibiyar al’adun shi’ar zai zama take dokokin kasa da kasa, haka zalika a sakonsa na Twitter a safiyar jiya Lahadi ya ce Amurka za ta maida martani kan harin Iran, da kai hari mai tsanani
Shugaban kasar ya fadawa manema labarai cewa yana nazarin fitar da bayanan sirri da suka kai shi ga ba da umarnin kashe Soleimani
Lauyan shugaban Amurka Donald Trump, Rudy Giuliani, kuma mutumin da batun binciken Ukraine domin biyan bukatar Trump ya ta’allaka a kansa, ya amince ya bada bahasi a kan batun shari’ar tsige shugaban kasa kuma zai yi iya kokarinsa yaga an wanke shugaban
Yace zan bada bahasi, lallai zan yi haka
Zan bada lakca ne zan kuma yi jawabi, inji Giuliani yayin da ya isa jihar Florida dake gabashin Amurka a ranar Talata domin halartar wata liyafar jajibirin sabuwar shekara
Ba a sa ran cewa Giuliani tsohon magajin birnin New York kuma dadadden na hannun daman Trump zai shiga cikin lauyoyin da zasu kare shugaban a shari’ar da majalisar dattawa take shirin yi tare da lauyan fadar White House Pat Cipillone babban mai kare Trump
Idan har bahasin da Giuliani ke shirin bayarwa ya tabbata, zai bankado batutuwa da dama
Amurka ta kare hare haren da ta kai ta sama a ranar Lahadi da ta auna mayakan da suke samu goyon bayan Iran a Iraqi da Siriya, ta kuma yi gargadin cewa za ta iya sake kai wani harin, duk da irin sukar da jami’an Iran suka yi da kuma wata sabuwar barazana daga mayakan da kan su
“Ba zamu bari Iran ta sha ba na yin amfani da wasu mayaka don su kai hari akan muradun Amurka,” wani babban jami’in ma’aikatar harkokin wajan Amurka ya fadawa manema labarai jiya Litinin, yana bayyana hare haren a matsayin na kariya
Hare-haren Amurkan ya auna wajan ajiye makaman kungiyar Kataeb Hezbollah da inda suke bada umarni ga sauran wurare a Iraqi da kuma gabashin Siriya, da ya hallaka akalla mutane 25 kana ya jirkata wasu da dama
Sai dai Amurka ta ce hare haren saman mayar da martani ne ga harin roka a sansanin sojan Iraqi a ranar juma’a da ta gabata, wanda ya hallaka ma’aikacin kwantiragin ma’aikatar tsaron Amurka
Harin dai ya janyo bacin rai da kuma suka daga manyan jami’in Iraqi
A ranar Litinin, Firai Ministan Iraqi Adel Abdul Mahdi ya yi Allah wadai da hare haren, yay I kuma gargadi a cikin kalamansa cewa matakin na Amurka ba zasu yarda da shi ba kuma akwai mummunan sakamako
Mai bada shawara akan sha’anin tsaro na fadar Amurka ta White House Robert O’Brien, ya ce ba zai so ya yi hasashe ba akan kasar Koriya ta Arewa da barazana ta “kyautar Kirsimeti”, amma ya ce Amurka za ta damu, idan Pyongyang ta yi gwajin makamin nukiliya mai cin dogon zango
A wata tattaunawa da kafar yada labarai ta ABC, O’Brien ya ce kasar za ta dauki matakan da suka dace a matsayin ta na jagorar kasashe da suka fi karfin soji da na tattalin arziki, idan har Koriya ta Arewa ta ci gaba da yin gwajin
O’Brien ya kara da cewa Amurka tana da hanyoyi da dama na maida martani
Koriya ta Arewa ta yi gargadin ba da “kyautar Kirsimeti” muddin Amurka ba ta cika wa’adin nan da karshen shekara ba, na sassautowa daga matsayar ta akan tattaunawar nukiliya, wadda ke kwan-gaba kwan-baya tun daga watan Fabrairu
Jami’an Amurka na cikin shirin ko ta kwana akan yiwuwar gwajin makamin nukiliya mai cin nisan zango, tun sa’adda Koriya ta Arewa ta ba da gargadin
Duk da yake hutun kirsimeti ya wuce Koriya ta Arewa ba ta yi abin da ta kira kyautar ta kirsimeti ga Amurka ba, dangantakar kasashen biyu na kara kasancewa abu mai wuyar sasantawa
Tattaunawa akan warware makamin nukiliyar kasar Koriya ta Arewa ya shige bacci, tun sa’adda taro na 2 tsakanin shugaba Trump da shugaban Koriya ta Arewa Kim Jong Un bai sami nasara ba a farkon wannan shekara
‘Yan takarar shugaban kasar Amurka 7 da ke kan gaba na jam’iyyar Democrats sun tafka muhawara a daren jiya Alhamis, tare da caccakar shugaba Donald Trump da aka tsige, da suka bayyana a matsayin shugaba mafi gurbacewa a tarihin kasar
Dukkan ‘yan takarar da ke neman ja’iyyar ta tsayar da su domin fafatawa da Trump a zaben shugaban kasa na shekara mai zuwa, sun ce suna goyon bayan matakin majalisar wakilai, na amincewa da daftarori 2 na zarge-zargen tsige Trump, saboda zargin sa da yin amfani da mukaminsa ba bisa ka’ida ba domin amfanin kan sa a siyasance, da kuma kawo cikas ga zaman majalisa
“Akwai bukatar mu dawo da martabar ofishin shugaban kasa” in ji tsohon mataimakin shugaban kasa Joe Baiden, wanda shine ke kan gaba na yiwuwar samun kuri’un tsayar da shi takara a jam’iyyar ta Democrats
Bernie Sanders wanda shi ne na 2 a bayan Baiden a kuri’un ra’ayoyin jama’a da dama, ya kira Trump “makaryaci” da ya sayar da al’ummar Amurka masu aiki
‘Yan takarar sun ci gaba da maimaita caccakar Trump, duk da yake wasu lokuta sukan dawo caccakar junan su
Bayan da Majalisar Wakilan Amurka ta tsige shugaba Donald Trump, kan wasu tuhume-tuhume biyu da suka yi akansa, a halin da ake ciki, babu takamaiman lokacin da aka gindaya, dangane da mika wannan matsayar ga Majalisar Dattawa
Mataki na gaba da kundin tsarin mulkin Amurka ya shimfida idan majalisar wakilai ta tsige shugaban kasa shi ne, ta mika batun ga zauren Majalisar Dattawa a matsayin kara
Kafin dai Majalisar Dattawa ta himmatu kan duba wannan batu, sai Shugabar Majalisar Wakilai Nancy Pelosi, ta mika tuhume-tuhumen biyu da aka tsige Shugaban akansu ga takwararta
An stige Trump ne bisa zargin ya yi amfani da mukaminsa domin biyan bukatun kansa
Tuhuma ta biyu ita ce, ya janyo tsaiko ko cikas a binciken da majalisar dokokin Amurka ta yi
Masu sharhi da dama na ganin, 'yan Democrat, sun ki bayyana matakin mika batun ga takwarorinsu na dattawa ne, domin a cewarsu, wata dabara ce da suke ganin za ta iya janyo masu goyon bayan wasu 'yan Republican
Kuma kamar yadda masu lura da al'amura suka nuna, bayan da aka kada kuri'ar da ta amince da tsige Trump a jiya a majalisar, Pelosi ba ta nuna wata alama kan lokacin da za su mika wa Majalisar Dattawan wannan batu ba
Amma kamar yadda rahotanni ke nunawa, abu ne mai kamar wuya, a ce 'yan Republican su tsige Trump, domin mafi aksarinsu suna goyon bayansa
“'Yan Republican ba za su taba tsige shugaba Trump ba, amma dai wannan abu da ya faru, zai zama masa gargadi cikin shekara daya ko biyar da zai yi a nan gaba
” Inji Larry Sabato da ke sharhi kan siyasar Amurka
Shugaban masu rinjaye a Majalisar Dattawan, Mitch McConnell, ya kyankyasa cewa, batun tsige Shugaba Trump, shi ne abin da majalisar za ta ba muhimmanci a watan Janairu mai zuwa
Sai dai faruwar hakan, zai ta'allaka ne kan lokacin da 'yan Democrat suka shigar da batun a gaban Majalisar Dattawa
Majalisar Wakilai a daren jiya Laraba ta tsige shugaba Donald Trump, inda ta zarge shi da yin amfani da mukaminsa na shugaban kasa ba bisa ka’ida ba domin taimakawa kan sa a siyasance, da kuma kawo cikas ga kokarin majalisa na binciken ayukan sa
A zaben da ya kasance kusan na jam’iyya daya, majalisar mai rinjayen ‘yan Democrats, ta aminta da daftarori 2 na zarge-zargen tsige Trump, dan jam’iyyar Republican, da ya kasance shugaban Amurka na 3 da aka tsige a tarihin kasar mai shekaru 243
Trump wanda ya bayyana yunkurin tsige shi a zaman shirme, ya kuma soki lamirin ‘yan Democrats akan yunkurin, a yanzu zai fuskanci shari’a a majalisar dattawa wani lokaci a watan Janairu
To sai dai akwai yiwuwar majalisar dattawan mai rinjayen ‘yan Republican, ta wanke shi daga zarge-zargen, inda za ta baiwa masu zabe damar yanke hukuncin a kan makomar Trump, a yayin da yake neman zarcewa a wa’adin mulki na 2, a zaben da za’a gudanar a watan Nuwamba
Fadar shugaban kasa ta White House ta fitar da sanarwa jim kadan bayan kada kuri’ar tsige Trump, inda ta ke cewa “Yau rana ce da aka aikata daya daga cikin lamurran siyasa mafi kunya a majalisar a tarihin kasar nan”
Sanarwar ta bayyana matakin a matsayin abin kunya
Sanarwar ta ci gaba da cewa shugaba Trump na da yakinin cewa majalisar Dattawa za ta daidaita al’amura, ta tabbatar da doka da adalci da aka yi watsi da su a dukkan zaman tsigewar a majalisar wakilai, kuma tuni da shiryawa tunkarar mataki na gaba, in da yake da yakinin za’a wanke shi
A cikin hirar sa da Grace Alheri Abdu, mai sharhi akan siyasar Amurka, Aminu El-Yakubu Lame, ya yi karin haske akan mataki na gaba
A yau Laraba ake ganin Majalisar Dokokin Amurka za ta kada kuri’ar tsige Shugaba Donald Trump, wanda zai zama Shugaba na uku da ya taba fuskantar tsigewa a tarihin kasar
Kamar yadda Majalisar ta gindaya wasu ka’idoji da za a bi, a wani zama da ta yi a jiya Talata, za a kwashe tsawon sa’o’i 6 ana muhawara akan hujojin da aka gabatar, da suka hada da cewa shugaban ya yi amfani da karfin mulki ba bisa ka’ida ba
Ya bukaci kasar Ukraine da ta shiga cikin harkokin zaben Amurka mai zuwa wato na shekarar 2020, kana da hana Majalisa ta yi aikinta, wanda ya hana hadimansa su amsa sammacin gayyata da majalisar ta aika masu, don su zo su ba da ba'asi, kana da wasu takardu da suka shafi binciken
Za a fara kada kuri’ar ne da yammacin yau, wanda a dai-dai lokacin kuwa shi ma Shugaba Trump zai gabatar da jawabi a wani taron yakin neman zabensa a jihar Michigan
‘Yan jam’iyyar Demokrat ne dai ke da rinjaye a majalisar, wanda hakan ke nuna cewar kudurin na tsige Shugaban zai sami amincewa ko da kuwa ‘yan adawa na jim’iyyar Republican ba su amince ba
Majalisar Dattawa kuma za ta dubi lamarin a watan Janairu, inda ganin cewar ‘yan Republican ke da rinjaye a Majalisar ta Dattawan, babu alamun za ta amince da batun tsige shugaba Trump
Yayin da ake tsammani majalisar wakilan Amurka zata kada kuri’ar tsige shugaba Donald Trump a wannan makon, fadar White House ta maida hankalinta a majalisar dattawan kasar da ‘yan Refublikan ke da rinjaye, inda shugaban kasar zai fuskanci shari’a a farkon watan Janairu
Shugaba Trump da mukarrabansa suna shirin ci gaba da kare shi da sauri kuma ta ko wacce hanya, tare da burin juya al’amari kan ‘yan adawa na jam’iyyar Demokrat
A wannan makon, jam’iyyar Demokrat da ke da rinjaye a majalisar wakilan Amurka ake tsammani za su kada kuri’ar tsige shugaba Donald Trump akan tuhume-tuhuman yin amfani da ofishinsa ba bisa ka’ida ba da kuma hana ‘yan majalisa gudanar da aikinsu
Shugaba Trump zai fuskanci shari’a a majalisar dattawan Amurka, inda ‘yan Demokrat suke so su ji daga karin wasu shaidu, cikin su har da mukaddashin shugaban ma’aikatan fadar White House, Mick Mulvaney da tsohon mai bada shawara kan tsaron kasa, John Bolton
Yanzu da binciken yake komawa zuwa ‘yan Refublikan da ke da rinjaye a majalsiar dattawa, fadar White House ta canja dabarunta gaba daya
Suna aiki yanzu haka da jagororin 'yan Refublikan don a yi sauri a kammala shari’ar kana a rage irin barnan da zata yi a siyasance
Turka-turkar da ake yi ta tsige shugaban Amurka Donald Trump ta dauke hankalin zaurukan tattaunawa na kafafen yada labarai a ranar Lahadi, yayin da kuma ake ta samun sabani a kan sahihancin zargin da ake masa
Majalisar Wakilan Amurka mai rinjayen ‘yan jam’iyyar Demokrat ta shirya maida shugaban kasar dan jam’iyyar Refublikan, ya kasance shugaban Amurka na uku da za’a tsige a tarihin shekaru 243 na kasar, duk da yake har yanzu ana tababar yiwuwar tabbatar da tsige shi din a majalisar wakilai
“Mun kammala aikin mu a majalisa,” dan majalisar wakilan Jerrold Nadler ya shaidawa shirin “This Week” na gidan talabijin din ABC News, kwanaki biyu bayan da kwamitin shari’a na majalisar da yake shugabanta, ya amince da daftari 2 na tsige shugaba Trump
Kwamitin da ‘yan Demokrat suke da rinjayi, akan ‘yan Refublikan da suka hada kansu suke goyon bayan shugaba Trump, sun zargi shugaban da yin amfani da mukaminsa ba bisa ka’ida ba, ta hanyar neman Ukraine ta binciki daya daga cikin manyan abokan karawarsa na jam’iyyar Demokrat, tsohon mataimakin shugaban kasa Joe Biden, da kuma yin katsalandan ga zaman majalisar na binciken abin da ya aikata, ta hanyar kin bayar da kundin bayanai mai dubban shafuka ga masu bincike, da kuma hana manyan jami’an sa ba da shaida
Trump ya kara kushe yunkurin na tsige shi a jiya Lahadi, inda ya bayyana bukatar sa ga shugaban Ukraine Volodymyr Zelenskiy na gudanar da bincike da cewa kiran wayar tarho ne da ya dace da doka
A yau Alhamis ake sa ran, kwamitin da ke kula da fannin shari’a a Majalisar Wakilan Amurka, zai amince da wasu tuhume-tuhume guda biyu na tsige Shugaban kasar, Donald Trump
Wannan wani yunkuri ne da majalisar wakilan mai rinjayen ‘yan Democrat ke yi, na tabbatar da ganin an hukunta shugaban kan laifukan da suka ce ya tafka ta hanyar amfani da mukaminsa
'Yan Republican dai na adawa da daukacin lamarin, abin da suke kwatantawa a matsayin bi-ta-da-kullin-siyasa
“Wannan ba a abin da ya kai a tsige shugaban kasa ba ne, bayan shekaru da aka kwashe ana bincike mara kan-gado
” A cewar dan majalisar wakilai Matt Gaezt, na jam’iyyar Republican
Kwamitin ya kwashe daren jiya Laraba, yana muhawara kan tuhume-tuhumen, wadanda suke nuni da cewa Shugaba Trump ya wuce gona da iri, da ya tursasa gwamnatin wata kasar waje - wato Ukraine, ta sa hannu a zaben Amurka na 2020, ta hanyar binciken abokanan hamayyarsa na siyasa
Daya tuhumar, ta shafi umurnin da Shugaba Trump ya bai wa jami’an gwamnatinsa ne, na kada su bayyana a gaban majalisar wakilan da ke binciken lamarin
Donald Trump ya biya diyyar dala miliyan biyu a matsayin wani ɓangare na sasanta takaddamar yin amfani da tsohuwar gidauniyyarsa, wajen cimma manufofinsa na siyasa da kasuwanci
An zargi Trump da yin amfani da kudaden gidauniyar don biyan kudaden wasu kararraki, da kuma tallata gidajen otel dinsa masu suna Trump, da kuma kashe kudaden wajen biyan bukatun kansa – kamar siyan wani zanen hotonsa da ya sa a wajen shakatawarsa
Sannan an rarraba dala miliyan biyu daidai ga wasu kungiyoyin agaji takwas, waɗanda suka haɗa da Giduniyar Taimakon Yara wato Children’s Aid Society, da Asusun Kwaleji na United Negro da Gidan Tarihin Holocaust na Amurka, a cewar wata sanarwa da Babban lauyan New York Letitia James ta fada
An biya wadannan kudade ne ranar guda da 'yan jam'iyyar Democrat a majalisar wakilai suka gabatar da wasu tuhume-tuhume guda biyu na tsige shugaba Trump, wani muhimmin mataki da ke nuna cewa ya yi amfani da mukaminsa don biyan bukatun kansa, kuma ya cancanci a cire shi
A yanzu haka Trump yana fuskantar matsaloli na shari'a da ke ci gaba ta fuskoki da dama
'Yan jam’iyyar Demokrat da ke jagorancin majalisar wakilan Amurka suna shirye shiryen sanar da daftarin dokar tsige shugaban Amurka Donald Trump da sanyin safiyar yau Talata
Shugabar majalisar wakilan Amurka, Nancy Pelosi ta gana da shugabanin kwamitoci daban daban a jiya Litinin da daddare bayan da kwamitin shari’a ya kammala sauraron bahasin tsige shugaba Trump da shugaban kwamitin dan jam’iyyar Demokrat, Jerold Nedler, yake cewa yunkurin shugaba Donald Trump na yin magudi domin ya lashe zabe wata babbar barazana ce ga tsaron kasar mu
Shugaban kwamitin harkokin waje na majalisar wakilan Amurkan Eliot Engel, ya fadawa manema labarai bayan da suka gama tattaunawa cewa, yana tunanin akwai yarjejeniyoyi da yawa
Kuma za ku ji wasu daga ciki gobe
Dan majalisar bai bada wani Karin bayani ba a kan ko daftarin dokar tsige shugaba Trump nawa suka shirya amma ana tsammanin za su hada da yin amfani da karfin ikonsa ba bisa ka’ida ba da kuma yiwa yan majalisu Karen tsaye yayin da suke bincike
Shugaban Amurka Donald Trump a jiya Lahadi ya gargadi shugaban Koriya ta Arewa Kim Jong Un, akan ayyuka soja masu zafi, duk kuwa da cewa Pyongyang ta ba da sanarwar yin wani muhimmin gwaji a wata tashar harba makamai
“Kim Jong Un yana da wayon gaske, kuma yana dab da ya rasa komai, idan har ya yi wani abu mai zafi” a cewar shugaba Trump a shafin sa na twitter
Shugaban na Amurka ya ci gaba da cewa “ya sanya hannu a yarjejeniyar warware shirin nukiliya a Singapore
Ba zai bukaci lalata dangantaka ta musamman tsakanin sa da shugaban Amurka ba, ko kuma yin kutse a zaben shugaban kasar Amurka na watan Nuwamba ba
Koriya ta Arewa a karkashin shugabancin Kim Jong Un, ta na da tattalin arziki mai karfi da inganci, to amma wajibi ne ta dakatar da shirinta na nukiliya kamar yadda ta yi alkawari
NATO, China, Rasha, Japan da ma daukacin duniya, duk sun yi ittifaki a kan wannan”
Kalaman na shugaba Trump na zuwa ne bayan da kafar yada labaran Koriya suka ce an gudanar da gwaji a tashar harba makamin nukiliya ta 7 a Sohae, tashar harba roka mai cin nisan zango a Tongch’ang ri a yammacin Pyongyang da ke iyaka da kasar China
An gudanar da wani taro a Amurka, domin yin tuni kan sauran ‘yan matan makarantar Sakandare na garin Chibok da mayakan Boko Haram suka sace a jihar Borno da ke Arewa Maso Gabashin Najeriya a shekarar 2014
Taron, wanda ‘yar majalisar wakilan Amurka, Frederica Wilson, da fitacciyar ‘yar jarida Isha Sesay suka shirya, ya gudana ne a gini Majalisar Dokokin kasar a jiya Alhamis
Yayin wannan taro, an ba da lambar yabo ga Sesay wacce ta rubuta littafi mai taken “Beneath the Tamarind Tree,” wanda ya ba da labarin 'yan matan, da yadda aka sace su, da kuma irin wahalar da suke sha a hannun 'yan Boko Haram
Isha ta je har Najeriya inda ta ji ta bakin wasu daga cikin 'yan matan, da kuma iyayensu kafin ta rubuta wannan litafi, wanda a cewarta, ta yi hakan ne don kar a manta da 'yan matan, da labarinsu
Wani babban al’amari da ya sosa wa mahalarta taron rai shi ne, lokacin da Patricia Bulus daya daga cikin matan da suka kubuta ta yi magana
Ta bayyana rayuwarta, da tsabar tashin hankalin da suka gani lokacin da aka dauke su
Yayin jawabinta, ‘yar majalisa Wilson, ta yi bayani kan wata ziyarar da ta kai Najeriya, inda ta ce ta yi kuka da hawaye a lokacin da ta ji labarinsu
Kuma ba tare da ba ta lokaci ba, a lokacin ta ce akwai bukatar su tallafa
A tsakanin ranakun 14-15 ga watan Afrilu, mayakan Boko Haram suka sace ‘yan matakan makarantar ta Chibok su 276
An dai samu damar kubutar da wasu daga cikinsu, amma har yanzu akwai da dama da ke ci gaba da zama a hannun mayakan na Boko Haram
Manyan Masana 3 a sha’anin tsarin mulki sun shaidawa kwamitin majalisar wakilan Amurka cewa, shugaba Donald Trump ya aikata laifin da ya cancanci a tsige shi, ta hanyar tursasawa Ukrain ta gudanar da bincike da zai amfane shi a siyasance
Farfesa a sha’anin shari’a na Harvard, Noah Feldman, ya fadawa ‘yan majalisar cewa, a yadda Trump ya bukaci Shugaban Ukraine Volodymyr Zelenskiy ya bude bincike a kan daya daga cikin manyan abokan hamayyar sa na Demokrats a zaben shekara ta 2020, kuma tsohon mataimakin shugaban kasa Joe Baiden, ya nuna karara cewa ya aikata babban laifi, wanda a ka tsara daga cikin laifukan da a ke tsige shugaban kasa kan su a kundin tsarin mulkin Amurka
Ita kuwa Pamela Karlan, Farfesar shari’a a Stanford, cewa ta yi ya kamata a ce shugaban Amurka ya hana kasashen waje yin kutse a zaben Amurka, ba ya gayyato su ba
Ta bayyana bukatar Trump da ya yi wa Zelenskiy, a matsayin babban laifin amfani da ofishin sa ba bisa ka’ida ba
A jawabin sa na budewa, wani Farfesan shari’a daga jami’ar North Carolina, Michael Gerhardt, ya shaidawa kwamitin shari’a na majalisar cewa, “idan har majalisar ta kasa tsige Trump a nan, to kuwa lalle yunkurin na tsigewar ya zama maras fa’ida, domin kuwa kundin tsarin mulki, ya yi haramcin kafa basarake a kasar Amurka
Ba wanda ya fi karfin doka, ko da kuwa shugaban kasa ne
‘Yan Republican masu goyan bayan Trump sun kira wani Farfesan Shari’a a jami’ar George Washington, Jonathan Turley, wanda shi kuma ya ce akwai rauni ga shaidun da ake yunkurin tsige Trump da su, da kuma kiyayya daga ‘yan Democrats domin tsige Trump
Kwamitin Majalisar Wakilan Amurka Kan Bayanan Sirri Na Shirrin Sakin Rahoton Yiyuwar Tsige Trump
Kwamitin Majalisar Wakilan Amurka Kan Bayanan Sirri Na Shirrin Sakin Rahoton Yiyuwar Tsige Trump
Ana kyautata zaton Kwamitin Majalisar Wakilan Amurka kan bayanan sirri, yau dinnan Talata, zai gabatar ma jama'a sakamakon bincikensa da kuma matakan da ya bayar da shawarar a dauka a binciken yiwuwar tsige Shugaban Amurka Donald Trump
Shugaban Kwamitin, Adam Schiff ya fada wa kafar labarai ta MSNBC a daren jiya Litinin cewa, kwamitin na kan kammala rahoton
Ya kuma ce kwamitin zai kada kuri'a da daren yau Talata kan batun mika rahoton a hukumance ga kwamitin shari'a, wanda mambobinsa za su yanke shawara kan ko za su rubuta takardar bukatar tsige Shugaba Trump ko a'a
Kwamitin Shari’a na shirin fara nasa zaman sauraren ba'asin ranar Laraba, kuma za su yi hakan ba tare da lauyan Trump ya na wurin ba
Shugaban ya ce ba zai tura wakilai ba "saboda gaba daya rudani ne
A wannan makon shugaban Amurka Donald Trump zai je birnin London don halartar taron kungiyar tsaro ta NATO, yayin da ake cigaba da takaddamar tsige shi a gida Amurka da ya shiga wani sabon babi
“Wannan abu ba zai kare ba, saboda suna son su yi abinda suke so ne,” Shugaba Trump ya fadawa manema labarai yayin da yake barin fadar White House, yana nufin binciken tsige shi da ‘yan jam’iyyar Demokrat suke yi
Yayin da ‘yan Demokrat za su fara sauraran bahasi kan rubuta kudurin dokar tsige shugaba Trump ranar Laraba, dayawa daga cikin shugabanin kungiyar tsaro ta NATo suna sane da irin kalubale da shugaba Trump yake fuskanta a gida na tsige shi
Sauraron bahasin tsigewa “yana cin lokacin da ya kamata a yiwa al’umma aiki sosai” ga shugaban kasa da kuma hadimansa na kusa a cewar Gary Schmitt
Shugaban Amurka Donald Trump ya rattaba hannun amincewa da kudurorin doka 2 da ke goyon bayan masu zanga-zangar tabbatar da dimokaradiyya a Hong Kong, duk kuwa da kawancen kasuwanci da ke tsakaninsu da Beijing
Majalisar dattawa da ta wakilai duk sun amince da kudurorin da kusan murya daya a makon da ya gabata
Daya dokar ta yi tanadin cewa ma’aikatar harakokin wajen Amurka ta tabbatar kowace shekara, China tana baiwa Hong Kong cikakken ‘yancin cin gashin kai, domin ba ta damar shata yanayin kasuwanci da ya dace da ita
Dokar ta yi baranar kakaba takunkumi ga jami’an China da suka yi kunnen kashi
Doka ta 2 kuma ta yi haramcin fitar da hayaki mai sa hawaye da barkonon tsohuwa da albarusan roba, da kuma kananan makamai zuwa ga ‘yan sandan Hong Kong
Beijing ta yi barazanar daukar matakan ramuwa muddin Trump ya sanya hannu ga dokokin, tana mai cewa Amurka na yin shisshigi a lamurran cikin gida na kasar ta China
China ta yi gargadin cewa sakamakon haka kuma ba zai haifar da da mai ido ba
To sai dai kuma da yake bayani a kafar talabijin ta Fox News, Trump ya bayyana shugaban China Xi Jinping a matsayin abokinsa, kuma mutumin kirki
Ya kara da cewa ya rattaba hannu a kan dokokin cikin girmamawa ga shugaban na China Xi Jinping, kuma suna da manufar ganin cewa shugabanni da wakilan jama’a a China da Hong Kong, za su sasanta tankiyar su cikin ruwan sanyi, wanda zai kai ga samun dauwamammen zaman lafiya da kwanciyar hankali
A jiya Litinin shugaban Amurka Donald Trump ya sake bada wani jawabi da ya saba da abinda aka yi na yin canji a shugabancin a ma’aikatar tsaron Amurka ta Pentagon
Trump ya yi jawabin ne yayin da yake kare matakin da ya dauka a madadin wani sojan ruwan Amurka da aka yankewa hukunci na aikata ba daidai ba a lokacin yaki da kungiyar ‘yan ta’adda ta IS a Iraqi
A lokacin da aka tambaye shi akan korar Sakataran Sojojin Ruwan Amurka ranar Lahadi wanda farar hula ne, Richard Spencer, Trump ya fadawa manema labarai a farar White House cewa, “Mun jima muna tunanin daukan wannan mataki
“Amma hakan bata faru ba,” sannan a lokacin da ya bayyana a ofishin na shugaban kasa tare da Firaiministan Bulgaria ya kara da cewa, “Dole na kare mayakan da suka yi yaki
Shugaba Trump ya kuma kare umarnin da ya bawa Sakataran Tsaron Amurka, Mark Esper, a ranar Lahadi da ta gabata da ya soke shawarwarin da hukumar daraktoci da ta saurari karar akan Chief Petty Officer Edward Gallagher
Kungiyar Taliban ta saki wasu fursunoni biyu da yammacin yau Talata, don cika alkawarin da su ka yi a yarjajjeniyar musayar fursunoni, wanda ya shafi sakin wasu manyan kwamandojinsu uku
Majiyoyi masu alaka da kungiyar 'yan ta’addan, sun ce an saki dan Amurka Kevin King da dan Australiya, Timothy Weeks a kudancin lardin Zabul
Da King da Weeks, dukkansu Shehunnan malamai ne a Jami'ar Amurka da ke Kabul, kuma an sace su a watan Agusta 2016 a wajen jami'ar
Sakin su biyun, ya zo ne 'yan sa'o'i bayan an kai kwamandojin Taliban uku, zuwa Qatar domin musayar fursunonin
Fursunonin kungiyar mayakan su 3, sun hada da Anas Haqqani, wanda babban yayansa ne shugaban ƙungiyar ta’addancin, mai alaka da Taliban, wadda ma, ke amfani da sunanta
Anas Haqqani, tare da kwamandojin Taliban, Haji Mali Khan da Hafiz Rashid, tun a shekarar 2014, gwamnatin Afghanistan ke tsare dasu
A cikin wannan makon ne za’a saurari shaidu da yawa a binciken yuwuwar tsige shugaban Amurka Donald Trump a bainar jama’a
Za’a fara sauraren ne da sanyin safiyar nan ta Talata tare da shaidu uku da kuma abin da suka sani akan zargin da ake yiwa shugaba Trump na yunkurin tursasawa Ukraine ta binciki abokan hamayyar siyasarsa
Duka dai, kwamitocin Majalsir Wakilan za su saurari shaidu tara ne a lokacin zama biyar daban daban da za’a yi a yau Talata da Laraba da kuma Alhamis na wannan makon
Sai dai shaidar da aka fi saka ido za ta zone daga jakadan Amurka a kasashen Tarayyar Turai da ya bada gudummuwar dala miliyan daya ga kwamitin shirye shiryen rantsar da shugaba Trump, Gordon Sondland
Da alama Sondland ya taka rawar gani a tattaunawar tare da Ukraine akan zargin da ake yi cewa shugaba Trump ya bukaci Ukraine ta binciki wanda ake ganin zai kalubalance shi a zaben shugaban kasa na 2020, kuma tsohon mataimakin shugaban Amurka, Joe Biden, akan cin hanci
Jami’an diflomasiyya na yanzu da na baya da kuma jami’an tsaron kasa sun riga sun ba da ba'asi a sirrance a ‘yan makonnin da suka gabata
Jami’an diflomasiyya na yanzu da na baya da kuma jami’an tsaron kasa sun riga sun ba da ba'asi a sirrance a ‘yan makonnin da suka gabata
‘Yan kwamitin binciken sirrin majalisar wakilan Amurka na yin shirye-shiryen su na karshe don sauraron ba'asi karon farko a bainar jama'a akan binciken yiwuwar tsige Shugaba Donald Trump
Cikin Shaidun da za su bada bahasi gobe Laraba akwai William Taylor, shugaban ofishin jakadancin Amurka a Ukraine, da George Kent, Mataimakin Sakataren da ke kula da Ofishin Tarayyar Turai da kuma wasu kasashen yankin Asiya
Duka mutanen biyu, Taylor da Kent suna daga cikin jami’an diflomasiyya na yanzu da na baya da kuma jami’an tsaron kasa da suka riga suka ba da ba'asi a kebance a ‘yan makonnin da suka gabata
Kwamitocin majalisar wakilan sun fidda rubutaccen bayanan da jami’an su ka yi inda suka ba da cikakken bayani akan yadda Trump da hadimansa suka hura wa Ukraine wuta akan ta kaddamar da bincike akan daya daga cikin babban ‘yan adawar Trump a zaben shekarar 2020 daga jam’iyyar Democrat, wato tsohon Mataimakin Shugaban kasa Joe Biden, da dansa Hunter Biden musamman akan ayyukan da suka yi a wani kamfanin gas din Ukraine da kuma wani batu mara tushe mai cewa Ukraine ta yi katsalanda a zaben shekarar 2016, ba Rasha ba, kamar yadda hukumar binciken sirrin Amurka ta fada
A matsayinsa na shugaban Amurka na farko da ke kan mulki da ya halarci faretin tunawa da tsofaffin sojoji a New York, da ajiye furanni a gandun Eternal Light Memorial, Donald Trump ya jinjinawa mayakan da suka halarci taron da dukan wadanda suka yi yaki a Amurka har lokacin yakin duniya na biyu
“Za mu cigaba da karrama tsoffin sojojinmu,” Trump ya bayyana hakan ne jiya Litinin da safe a wajen bude bikin fareti karo na 100 da ake yi duk shekara
Trump ya kuma bayyana irin nasarorin da gwamnatinsa ta samu, wanda binciken yuwuwar tsige shi ya cigaba da mamayewa a majalisar wakilai mai rinjayen ‘yan jam’iyyar Demokrat
A lokacin da yake bada misalin samamen da dakarun Amurka na musamman suka kai a watan da ya gabata akan shugaban kungiyar IS, Trump ya ce, “al-Baghdadi ya mutu
Sannan mataimakinsa na biyu shima ya mutu kuma mun saka ido akan na uku mafi girma
Karshen ta'addancinsa ya zo, kuma makiyanmu suna gudu cikin yanayin tsoro sosai
A ranar 31 ga watan Oktoban data gabata ne dai kungiyar ‘yan ta’addan ta tabbatar da mutuwar dadadden shugabanta, Abubakar al-Baghdadi, kuma ta bayyana wanda ya maye gurbinsa mai suna Abu Ibrahim al-Hashimi al-Qurayshi
Adrian Boafo,wani Ba-Amurke dan asalin kasar Ghana ya zama dan majalisar birnin Bowie mafi karancin shekaru da aka zaba a tarihin birnin
A cikin hirarsu da Sashen Hausa, Mista Boafo ya bayyana cewa, yana da sha’awar ganin ci gaban al’umma kuma ya yi aiki da ‘yan siyasa a matakai dabam dabam da ya kara mashi sanin hanyar tafiyar da jama’a
Ga bayanin da ya yiwa Alheri Grace Abdu a hirarsu da shi
An birnin Bowie aka haife ni nan kuma na girma
Iyaye na ‘yan asalin kasar Ghana ne
Mahaifiyata tayi aiki a fannin kula da hakori, tana da ‘yar sana’arta
Mahaifina kuma yana aiki a fannin da ya shafi na’urar komputa
Su sun koma birnin Greenbelt da zama, amma ni da kanwata da goggota da kawuna , da sauran dangina duka muna zama a Bowie
Shekara ta ishirin da biyar, nan aka haife ni, nan kuma na girma
Yanzu haka nine dan majalisar birnin Bowie mafi karancin shekaru
Nayi makaranta a Bowie kafin naje jami’a a Baltimore na kuma yi digiri na biyu a jami’ar America inda na sami digiri na biyu a fannin harkokin kasuwanci
Yanzu haka ina aiki da dan majalisa Steny Hoyer a matsayin manajan yakin neman zabensa
Na dade ina tunanin abinda zan yi domin bada gudummuwa ga ci gaban wannan al’ummar sai nayi tunani cewa, mai yiwuwa farawa da zama memban wani kwamiti a majalisar shine matakin farko
Ya kuma kasance wadda take rike da kujerar kafin a zabe ni ta yi murabus daga matsayin, saboda haka naga wannan ne lokacin da ya dace
Na lura cewa, wannan yankin ne wurin kasuwancin Bowie
Munga babu wani abinda ake yi na inganta tattalin arziki
Babu wani ci gaba da ake samu a yankin
Kamar yadda na fada, babu wakilcin kwarai
Saboda haka na nemi cike wannan gurbin amma ban samu ba
Ta haka na tsaida shawarar cewa, idan ban samu matsayin ba, zan yi takarar kujerar a watan Nuwamba, abinda nayi ke nan
Mu biyar ne muka tsaya takara
Ina jin sakon na ne jama’a suka gamsu da shi ya sa suka zabe ni
Mun lashe zabe da kuri’u hamsin da uku ne, ratar da muka bayar bata da yawa
Amma ina jin yadda muka gudanar da yakin neman zabenmu ne
mun yi kyakkyawan tsari, mun rika bugawa mutane waya muna nema su zabe mu
Mun kuma bi mutane gida gida
Mun rika kwankwasawa mutane kofa kusan kullum
Ina jin abinda muke gaya masu ne
idan ka girma a nan , kayi aiki a nan, ka san abinda ya tsonewa mutane ido, ka san abinda ya dame mu da kuma san abinda suke so
Babu shakka mutane sun damu da ci gaban birnin, amma kuma suna son samun tabbacin cewa, wakilansu zasu yi abinda suke so
Abinda ya sa suka zabe ni ke nan
Wani abu kuma da ya burge ni shine, lokacin da muke zaune muna kallon masu zuwa kada kuri’a, na lura cewa, da dama da muka tashi tare a birnin Bowie
Tsara na da yawa, sun fita kada kuri’a karon farko
Ina cikin zuriyar farko a danginmu da aka Haifa a Amurka
Iyayena sun fito ne daga kasar Ghana
Abinda muke gani yana faruwa a wannan kasar yanzu, tun daga zaben shugaba Obama, da na ‘yan majalisar dokokin kasa
Idan ka tashi, kayi rayuwarka kana kiyaye doka da oda, zaka iya yin komi, musamman a birnin Bowie dake da matasa da dama kamar ni, dama ce ta cimma burin rayuwa a kasar nan
Iyayenmu sun zo kasar nan sun sadaukar da kansu domin bamu dama
Zamu iya amfani da wannan damar da suka bamu mu yi gaba, ko da kuwa iyayenmu ba ‘yan siyasa ba ne, ko kuma bamu fito daga iyalin da suke da kudin da zasu dauki nauyin yakin neman zabe da aka kashe makudan kudi ba
Idan kayi aiki sosai ka kuma kiyaye doka, zaka cimma burinka na rayuwa
Abinda muka yi ke nan, kuma ina jin sakon da muka aika ke nan da ya sa muka yi nasara
A jiya Litinin shugaban Amurka Donald Trump ya sake sabunta caccakar da yake yi akan binciken tsige shi, kwanaki biyu kafin a fara sauraron bahasi a bainar jama’a da ake zargin yayi amfani da ofishinsa ba bisa ka’ida ba domin ya taimaki kansa a siyasance
Kafin a fara bikin ranar tsoffin sojoji ta shekara shekara don girmama sojojin Amurka a bikin da aka gudanar a birnin New York, shugaba Trump ya wallafa wani zargi a shafinsa na Twitter, ba tare da ya bada wata hujja ba, yana cewa dan majalisa Adam Schiff, jagoran da ke kula da binciken tsige shi a majalisar wakilai, ya yi karin gishiri a bayanan jami’ai takwas wadanda suka bada shaida a cikin ‘yan makonni nan da suka gabata ba’a bainar jama’a ba a cikin wani killataccen daki a ginin majalisar wakilan Amurka da ke Capitol Hill
A cewar rubutattun bayanan, jami’an diflomasiyyar da suke aiki da wadanda suka yi ritaya da kuma jami’ai masu kula da tsaron kasa sun yi bayani dalla-dalla yadda shugaba Trump da hadimansa suka takurawa Ukraine ta kaddamar da bincike kan daya daga cikin manyan ‘yan jam’iyyar Demokrat da ke kan gaba wajan shirin kalubalantar sa a zaben shekarar 2020, tsohon mataimakin shugaban kasa Joe Biden, da aikin dansa Hunter Bidens a kamfanin makamashi na Ukraine da kuma wani hasashen da ake karyata cewa, Ukraine ce, ba Rasha ba, ta yi katsalandan a zaben shekara 2016, kamar yadda gamayyar jami’an tsaron Amurka suka ce
Shugaban kasar Amurka Donald Trump ya bude sabon babin caccakar zaman sauraren shaidu a yunkurin tsige shi da za’a soma a wannan makon, inda ya bayyana shi da “abin kunya da tozartawa”, ya kuma yi korafin cewa ‘yan jam’iyyar Democrats, suna toshe kafa ga wasu shaidun da ‘yan Republican suke son tambaya
Trump ya ce gurbataccen dan siyasa Adam Schiff, shugaban kwamitin leken asiri na majalisar wakilai da ke jagorantar yunkurin tsige shi, da kuma kakakin majalisar Nancy Pelosi, suna son jami’an White House su bayar da shaidar bi-ta-da-kulli
A karkashin dokokin yunkurin na tsige shugaban kasa da majalisar mai rinjayen ‘yan Democarts ta shata, za’a baiwa Trump damar samun lauya mai wakiltar shi, idan kwamitin majalisar mai kula da sha’anin Shari’a ya aminta da shaidun tsige shi a makwanni masu zuwa, da kuma idan daukacin majalisar ta tsige shi, a zaman bin bahasin tsigewar a majalisar dattawa, da ke da rinjayen ‘yan Republican
To sai dai dokokin ba su baiwa Trump damar a wakilce shi ba a zaman sauraren shaidu na kwamitin leken asiri na majalisar wakilan da za’a soma ranar Laraba
Jami’an ma’aikatar harkokin wajen Amurka biyu, William Taylor da George Kent, sun shirya tsaf, domin ba da shaidar cewa Trump ya tilastawa Shugaban kasar Ukrain, Volodymyr Zelenskiy gudanar da bincike da zai yi amfani shi a siyasance, a daidai sa’adda ya rike tallafin sojin Amurka dalarmiliyan 391, da Kyiv ta ke matukar bukata domin tallafa mata a yaki da ‘yan awaren da ke da goyon bayan Rasha a gabashin kasar
Wata ‘yar asalin Najeriya haifaffar Amurka Roxy Ndebumadu ta shiga tarihi a siyasar Amurka bayan an zabe ta a matsayin ‘yar majalisar gudanarwar birnin Bowie, birni mafi girma a karamar hukumar Prince Georges
An haifi Roxy a nan Amurka amma ta yi girma tsakanin Najeriya da Amurka
Inda ta rika zuwa Najeriya tana zama da kakanninta, kafin da ta kai shiga sakandare ta dawo da mahaifiyarta suka zauna a birnin Bowie
Roxy wata matashiya ce mai kyakkyawar fata, wadda take aiki a fannin fasaha, wadda ta girma tsakanin Najeriya da Amurka
A cikin hirarta da Grace Alheri Abdu, Roxy tace ta zauna na lokaci mai tsawo da kakanninta a kauyen Arachuku
Ta kuma yi cudanya sosai da dangi a karkararsu a Najeriya da kuma wadanda suke a biranen Lagos da kuma Abuja
Wannan ya sa ta koyi abubuwa da dama
Mahaifiyarta tayi aiki tukuru domin ta sami kudin da zata sa ti makaranta mai zaman kanta, bayan haka a shekara ta dubu da dari tara da casa’in da tara suka koma birnin Bowie da mijin mahaifiyarta wanda yake a matsayin uba a gareta amma tace mutumin bashi da kirki ko kadan
Bayan ta kamala makarantar sakandare ta shiga jami’a domin karanta fannin aikin jinya, tana kokarin bin gurbin mahaifiyarta, da nufin fahimtar matsalolin lafiya da suka shafi tsirarru, musamman Amurkawa bakaken fata, amma daga baya ta gane cewa, tafi sha’awar fannin fasaha
Kasancewa ta zauna a Najeriya na lokaci mai tsawo, ta faminci kalubalar da Najeriya ke fuskanta a wannan fannin, sabili ke nan ta fara aiki da kamfanin sadarwa na Microsoft
Aiki da kamfanin Microsoft ya sa ta fara sha’awar abainda ya shafi al’umma da gwaggwarmaya kan abinda ya shafe su, saboda haka da ta kara girma, sai mutane suka rika bata shawara cewa ta tsaya takarar neman wani mukami
Yadda aka yi ke nan ta kai ga tsayawa takara aka zabe ta a majalisar Birnin Bowie
Shekaru biyu bayanda Roxy ta kamala jami’a ta ziyarci makarantar da ta yi sakandare ta kuma zagaya birnin Bowie sai ta lura abubuwa sun sake sosai ba kamar yadda suke a da ba
Komi ya koma baya, ba kamar yadda yake lokacin da take girma ba
Inda kowa yake kula da jin dadi da kuma ci gaban kowa
Sai kace, an kaucewa ainihin abinda aka san birnin da shi , inda ake taimakwa kananan masana’antu da kula da muhalli, da kawata birnin
Sai kace komi ya koma da baya
Ganin yadda ta damu ainun da ci gaban birnin yasa wata rana mai bata shawara ya tambaye ta menene yasa ba zata tsaya takara ba?
Duk da yake lokaci yana nema ya kure, Roxy ta cika takardar tsayawa takara ana saura watanni biyu a yi zabe, ta kuma zaga tayi yakin neman zabe gida gida tare da taimakon magoya bayanta, ta kuma dace aka zabe duk da yake ita ce mafi kankantar shekaru, kuma ba ‘yar siyasa ba, ta doke saurana mutane uku da suka yi takara da su ta lashe zabe
Roxy Ndebumadu ‘yar shekaru ishirin da shida da haihuwa ta kasance mace mafi kankantar shekaru da aka taba zaba a matsayin memba a majalisar gudanarwa ta birnin Bowie
Za a rantsar da ita ranar goma sha takwas ga watan Nuwamba
Shugaban Amurka Donald Trump ya yi watsi da ikirarin da China ta yi na cewa kasashen biyu sun cimma yarjejeniyar rage haraji akan wasu kayayyaki da suka sanyawa juna a takaddamar cinikayyar da ke faruwa tsakanin kasashen biyu
Ranar Juma’a Trump ya fadawa manema labarai a wajen fadar White House cewa, “sun so a rage haraji akan wasu kayayyakin (wato China kenan)
“Amma ni ban amince akan wani abu ba
Wadannan kalaman na Trump sun nuna cewa har yanzu akwai sauran rina a kaba game da tattaunawar da bangarorin biyu ke yi don ganin sun kawo karshen mummunar takaddamar cinikayyar da ta shafi tattalin arzikin kasashen biyu
Ranar Alhamis din da ta ne ma’aikatar cinikayyar kasar China ta ce kasashen biyu masu karfin tattalin arziki a duniya sun amince su rage haraji akan wasu kayayyaki da suka sanyawa juna
Za a fara gudanar da binciken da ke duba yiwuwar tsige shugaban Amurka Donald Trump a baina jama’a a mako mai zuwa, binciken da ke kokarin gano gaskiyar zargin cewa Trump ya yi yunkurin tursasawa Ukraine ta binciki daya daga cikin wadanda suke so su fafata da shi a zaben shugaban kasa na 2020 a bangaren ‘yan Democrat, inji shugaban kwamitin da ke kula da tattara bayanan sirri a majalisar wakilan Amurka, Adam Schiff
Schiff ya ce, “a ranar Laraba, za mu fara da sauraren shaidar jakada Taylor da jakada Kent, sannan a ranar Juma’a mu saurari Jakada Yovanovitch
A jiya Laraba Schiff ya bayyana hakan, bayan da aka kwashe makonni ana sauraren shaidu cikin sirri, inda ya ce, Amurkawa za su samu damar yin alkalanci da kansu kan wannan bincike
Bill Taylor, babban jami’in diplomasiyyar Amurka ne a Ukraine, shi kuwa George Kent, shi ne mataimakin Karamin Sakataren Harkokin wajen Amurka, wadanda da su binciken na bainar jama’a zai yi karin kumallo a ranar Laraba
Wani jigo cikin jami’an diplomasiyyar Amurka, ya fada wa kwamitocin da ke binciken yiwuwar tsige Shugaba Donald Trump cewa, ya gano cewa an ki sakar tallafin kusan dala miliyan dari-hudu na kayayyakin soji da Amurka ta ware wa Ukraine, har sai hukumomin Kyiv sun fito bainar jama’a sun ce za su kaddamar da bincike, domin taimakawa siyasar Shugaba Trump
A wani bitar bahasin da ya bayar a jiya Talata, jakadan Amurka a kungiyar Tarayyar Turai, Gordon Sondland ya fadawa masu binciken na majalisar wakilan Amurka cewa, ya gargadi wani na hannun daman shugaban Ukraine Volodymyr Zelenskiy a wani zama da suka yi a ranar daya ga watan Satumba a birnin Warsaw, da cewa, ba za su samu tallafi daga Amurka ba, har sai Ukraine ta fito fili ta sanar da shirin yaki da cin hanci da rashawa, da aka kwashe makonni da dama ana tattaunawa akai
Sondland, wanda na daya daga cikin na gaba-gaba da suka ba Shugaba Trump gudunmuwa a bikin murnar lashe zabe a shekarar 2017, na nuni ne da bukatar da Trump ya gabatar a karshen watan Yuli, ga Shugaba Zelenskiy, yayin wata tattaunawa da suka yi ta wayar tarho, inda ya nemi a binciki daya daga cikin manyan abokanan hamayyarsa na siyasa, tsohon mataimakin shugaban Amurka Joe Biden da dansa Hunter, wanda ya yi aiki da wani kamfanin gas a Ukraine, da kuma duk wata sheda da za ta nuna cewa Ukraine ta yi katsalandan a zaben Amurka na 2016, wanda ya ba shi damar darewa karagar mulki
Sai dai ‘yan Republican sun tsaya tsayin daka suna ci gaba da nuna goyon bayan ga Trump a wannan bincike da ake yi akansa, - Kevin McCarthy shi ne shugaban ‘yan Republican a majalisar wakilan Amurka, ya ce, “’yan Democrat na kokarin su tsige shugaban ne, saboda suna fargabar ba za su iya ka da shi a zabe ba
Shugaban Amurka Donald Trump, da ke fuskantar binciken da mai yiwuwa ya kai ga tsige shi, ya ce rubutattun amsoshin da mutumin da ya kwarmata bayyanan cewa ya tursasa Ukraine ta binciki daya daga cikin babban abokanan hamayyarsa a zaben shekarar 2020, wato tsohon Mataimakin Shugaban Amurka Joe Biden, sam ba za su gamsar ba
A jiya Litinin, Trump ya shiga shafinsa na Twitter, ya mayar da martani game da batun mai kwarmata bayanan sirrin, inda ya ce ya zama "dole ya gurfana domin ya ba da shaida, bai kamata a lamunci rubutattun amsoshi ba
Shugaban na Amurka ya kuma kira binciken tsige shin a matsayin na “damfara
Martanin Trump kan yunkurin da ‘yan majalisar wakilai ke yi na tsige shi, na zuwa ne kwana guda bayan da wani lauya a Washington mai suna Mark Zaid, ya ce, mutumin da yake wakilta – wanda shi ya kwarmata bayanan da ba a bayyana sunansa ba, ya amince zai amsa tambayoyin 'yan jam'iyyar Republican da ke goyon bayan Trump, a rubuce
Su dai ‘yan jam’iyyar ta Republican sun ce ba su yarda da wannan tayi ba
Lauyan mai kwarmaton nan da ya nuna matukar damuwa game da wayar tarho da shugaba Trump ya yi da shugaban Ukraine, wanda ya janyo kafa wani kwamitin bincike da Majalisar Wakilai ta yi na yiwuwar tsige Trump ya ce mutumin da yake wakilta ya amince zai bada amsar tambayoyin 'yan jam'iyyar Republican a rubuce
Lauya Mark Zaid ya rubuta a kafar Twitter jiya Lahadi cewa mai kwarmaton zai amsa tambayoyi daga ‘yan jam’iyyar Refublikan “A rubuce, bayan sharadin rantsuwa da kuma zartar da hukunci idan an yi karya
Zaid ya kara da cewa tambaya kadai da, ita ko shi, ba zai amsa ba ita tambayar saninsa ko saninta
Zaid ya ce wasu ‘yan jam’iyyar Refublikan suna “kokarin su bayyana wanda mu ke wakilta wanda hakan zai iya barazana ga tsaron sa tare kuma da iyalansa …
kuma zama mai kwarmata bayanai ba wai aiki ne na bangaranci ba ko yinkurin tsigewa ba
Zaid ya mika goron gayyatarsa zuwa ga dan majalisa, David Nunes, babban dan jam’iyyar Refublikan a kwamitin ayyukan leken asirin Majalisar wakilan Amurka, daya daga cikin ‘yan kwamitin da suke sauraron ba'asin yiwuwar tsige Trump, Nunes har yanzu bai bada amsa ba
Bayan makonni da aka kwashe ana sauraren shaidu cikin sirri, Majalisar Wakilan Amurka mai rinjayen ‘yan Democrat, ta kada kuri’ar amincewa da fara shirin tsige shugaba Trump a baina jama’a, kan zargin cewa ya yi yunkurin tursasawa Ukraine ta binciki abokanan hamayyarsa na siyasa
Mambobin majalisar sun bi jam’iyyunsu ne wajen kada kuri'ar ta shirin tsige shugaban, inda mambobi 232 suka amince kana196 suka nuna adawa da shirin
Dukkan ‘yan jam’iyyar Republican sun ki amincewa da shirin tsige shugaban sai dai wasu ‘yan Democrat biyu da suka sauya sheka sun mara musu baya
Nan da nan bayan kada kuri’ar, Trump ya shiga shafinsa na Twitter, ya kwatanta shirin binciken tsige shin, a matsayin "bita da kullin siyasa mafi girma a tarihin Amurka
Hukumomin kasar Chile, sun shammaci Fadar White ta Amurka, bayan da suka soke wasu tarukan koli biyu, ciki har da wanda shugaban Amurka Donald Trump zai halarta a watan gobe, inda za su gana da Shugaba Xi Jinping na China
A jiya Laraba shugaban Chile Sebastine Pinera, ya fid da sanarwar, inda ya ce ba za su karbi bakuncin taron tattalin arziki na hadin kan kasashen yankunan Asiya da Pacific ba, wanda ake kira APEC a takaice, saboda zanga zangar masu adawa da gwamnati da ake yi a Santiago, babban birnin kasar
Shugaba Pinera ya ce, “abu na farko da ke gabanmu a matsayinmu na gwamnati, shi ne mu maido da doka da oda, tsaron al’umar kasa da tabbatar da zaman lafiya
Shugaba Trump dai ya so ya yi amfani da taron, wajen rattaba hannu a sashi na farko kan matsayar cinikayya da suka cimma da China
Wani soja tsaron kasa da ke aiki a fadar gwamnatin Amurka ta White House, ya fadawa kwamitocin da ke binciken duba yiwuwar tsige Shugaba Donald Trump cewa, ya damu matuka, bayan da ya ji Shugaban Amurkan yana neman Ukraine ta binciki abokanan hamayyarsa na siyasa a wata tattaunawa da ya yi ta wayar tarho da shugaban Ukraine, lamarin da ya sa ya sanar da manyansa abin da ya ji
Laftanar Kanar Alexander Vindman, wanda ya saurari tattaunawar da Trump ya yi a ranar 25 ga watan Yuli da shugaban Ukraine Volodymyr Zelenskiy, ya bayyana hakan ne, a wani shiryayyen bahasi da ya bayar a gaban kwamitocin majalisar wakilan Amurka
"Na damu da na ji tattaunawar, domin a iya tunani na, hakan bai dace ba, a ce wata kasar waje ta binciki dan kasar Amurka, kuma na damu da abin da wannan mataki zai haifar ga goyon bayan da Amurka ta ke bai wa Ukraine
Sai dai shugaba Trump, wanda a watan da ya gabata ya fitar da takardar bayanan tattaunawarsa da Zelenskiy, ya musanta ikrarin sojan, tun gabanin ma ya bayyana a gaban kwamitocin da ke gudanar da binciken cikin sirri
Daukacin ‘yan Majalisar wakilan Amurka za su kada kuri'a a wannan makon kan binciken da ke duba yiwuwar tsige shugaba Donald Trump, inda zai tabo batun gardamar da fadar White House ta ke yi na cewa binciken ba bisa ka’ida ake yin sa ba
Kakakin Majalisar Wakilai Nancy Pelosi, ta saka ranar Alhamis a matsayin ranar da za a kada kuri’a, inda ta fada a cikin wata wasika da ta rubutawa takwarorinta cewa, tana son ta "kawar da duk wani shakku" game da shirin tsigewar
Pelosi ta ce, matakin kada kuri’ar kan binciken tsige shugaban, zai "tabbatar da binciken da ake yi da kuma tsarin da ake bi wajen sauraren bahasi wanda zai zama bayyananne ga Amurkawa da kuma yadda za a mika hujjoji da aka samu ga kwamitin da ke kula da harkokin shari, wanda zai yi sharar fage ga yadda shugaban da lauyansa za su kare kansu
Shi dai Trump da magoya bayansa ‘yan jam’iyyar Republican, sun kwatanta binciken a matsayin wanda baya bisa ka'ida, saboda ana yinsa ne cikin sirri, sannan gaba daya ‘yan majalisar ba su kada kuri’ar a yi binciken ba
Sai dai Pelosi ta ce wannan hujja ta su “ba ta da tushe
Babban wakilin Amurka a tattaunawar zaman lafiya da ake yi a Afghanistan, ya gana da shugabani a Kabul jiya Lahadi bayan ya saukarsa kasar, a wata ziyara ba zata, wadda ita ce ta farko da ya kai tun bayan da shugaban Donald Trump, ya dakatar da tattaunawa da kungiyar 'yan tawayen Taliban kan yadda za a kawo karshen yakin Afghanistan
Jami’ai sun ce Zalmay Khalilzad ya samu rakiyar wasu jami'ai, ciki har da Lisa Curtis, babbar darakta mai kula da Kudanci da Tsakiyar nahiyar Asiya a kwamitin Tsaron Amurka
Ziyar ta na zuwa ne a ranar da hukumar zabe mai zaman kanta ta Afghanaistan (IEC) ta tsaida ranar 14 ga watan Nuwamba mai zuwa a matsayin ranar da za a saki sakamakon wuccin gadi na zaben shugaban kasar mai cike da takaddama da aka yi ranar 28 ga watan Satumba
Shugaban Amurka Donald Trump ya ce an kashe shugaban kungiyar ISIS Abu Bakr al-Baghdadi bayan wani farmaki da dakarun Amurka na musamman suka kai a Syria
“A daren jiya Amurka ta yanke hukunci akan shugaban kungiyar ‘yan ta’adda na daya a duniya, abinda Trump ya sanar kenan daga fadar White House a yau Lahadi
Shugaban ya kara da cewa “babu sojan Amurka ko daya da aka rasa a farmakin da aka kai” amma an kashe mayakan Baghdadi da yawa
Trump ya kuma ce shugaban na kungiyar ISIS wanda ya boye a wasu ramukan karkashin kasa yayi kokarin tserewa, kuma ya yi ta kyarma, da kuka da kuma ihu
Trump ya kuma ce Baghdadi ya tarwatsa kansa da wata rigar nakiya da ya sanya, har ya kashe wasu yara su uku
Rahotanni sun bayyana cewa farmakin da aka kai a lardin Idlib dake Syria ya hada da jiragen sama masu saukar ungulu, da wasu jiragen, ciki harda marasa matuki na Amurka
A watan Yulin da ya gabata wani rahoton Majalisar Dinkin Duniya ya yi gargadin cewa manyan shugabannin kungiyar ISIS na cikin wadanda suka kutsa yankin Idlib
An dai sha yin kuskuren bada rahoton mutuwar Baghdadi lokuta da yawa a baya
Idan ta tabbata cewa Shugaban kungiyar ta'addancin nan ta ISIS ya mutu, to la-shakka an shiga wani sabon babi a tarihin duniya - musamman ma game da gwagwarmaya da makami da masu tsauraran ra'ayoyi ke yi
Rahotanni na nuna da alamar Abubakar al-Baghdadi, shugaban kungiyar ta’addancin nan ta ISIS, ya mutu a wani samamen yinkurin damke shi da sojojin Amurka su ka kai jiya Asabar a mabuyarsa
Al-Baghdadi, wanda dan asalin kasar Iraki ne, wanda kuma sunansa na ainihi shi ne Ibrahim Awad al-Badri, ya yi shelar kafa abin da ya yi ikirarin daula ce ta Islama a watan Yunin 2014 a birnin Mosul, inda ya ayyana kansa a matsayin Khalifa
A watan jiya, an ce wai, jagoran na ISIS, wanda bai cika fita bainar jama’a ba, ya fitar da wani sabon faifan bidiyo, mai nuna shi al-Baghdadin na kiran magoya bayansa da mayakansa da su dada daukar matakan soji su kuma dada yada farfagandarsu
Hukumomi a jihar California, sun gargadi sama da mutum miliyan 25 da ke zaune a arewaci da kaudancin jihar, da su zauna cikin shirin ko-ta-kwana, yayin da bala’in wutar daji ke ci gaba da ruruwa a yankin
Bushasshiyar iska da ke kadawa, ta sa masu ayyukan kashe gobara na fuskantar matsala wajen shawo kan wutar
A ranar Larabar da ta gabata, wutar dajin ta lakume garin da ake kira Geyeserville a yankin Sonoma Country, lamarin da ya tilastawa kusan mutum dubu biyu ficewa daga gidajensu
A kuma ranar ta Larabar ce, kamfanin wutar lantarki na Pacific and Gas, ya fara kashe wutar lantarkin wasu yankunan jihar, gudun kada turakun wuta su fadi su haifar da wata wutar
Amurka ta ce “za ta fice” baki daya daga Syria, domin kaucewa ci gaba da zub da jinin da ake yi da bata dukiyoyi a kasar ta Syria, wacce yakin basasa ya daidaita, tun da an riga an yi galaba akan mayakan ISIS da suka ayyana kasar a matsayin daularsu
Shugaban Amurka Donald Trump ne ya bayyana matsayar a jiya Laraba, yana mai cewa, lura da shirin tsagaita wuta da aka cimma tsakanin Turkiyya da mayakan Kurdawa da Amurka ke marawa baya a arewa maso gabashin Syria na ci gaba da gudana, lokaci ya yi da za a bar wa wasu dawainiyar samar da zaman lafiya a kasar
A ranar Talatar da ta gabata, Turkiyya ta ce, ba ta ga dalilin da zai sa ta ci gaba da kai hare-hare akan Kurdawan ba, bayan da Amurka ta sanar da ita cewa, Kurdawan sun janye a yankin, lamarin da ya sa, Shugaba Trump ya dage takunkumin da ya kakabawa Turkiyya dalilin kai hare-haren
Shugaba Trump ya ce, “na ba Sakataren baitul malin Amurka umurnin ya dage takunmin da aka sakawa Turkiyyar a ranar 14 ga watan nan, sai dai idan har wani abu na akasi ya gitta
Wani babban jami’in diflomasiyyar Amurka a Ukraine, ya fadawa jami’an majalisar wakilan kasar cewa, an sanar da shi cewa Fadar gwamnatin Amurka ta White House, ba za ta saki wasu kudaden tallafin kayayyakin soji ga kasar ta Ukraine ba, har sai ita Ukraine din ta fito fili ta yi alkawarin cewa za ta binciki ‘yan jam’iyyar Democrat da iyalan gidan tsohon mataimakin shugaban Amurka Joe Biden
Mukaddashin jakadan Amurka a kasar ta Ukraine, Ambasada William B
Taylor, ya bayyana hakan ne yayin da yake ba da shaida cikin sirri a zaman binciken da majalisar ke yi, wanda ke duba yiwuwar tsige Shugaba Trump, shaidar da ta yi karo da ikrarin da Shugaba Trump ya yi cewa, babu batun cude-ni-in-cude-ka a tsakaninsa da Ukraine
Taylor ya kara jaddada matsayarsa cewa, “babu hankali” a matakin da aka dauka na rike kudaden tallafin, wanda Ukraine ke matukar bukata
Shi dai Shugaba Trump ya musanta aikata ba daidai ba a zarginsa da ake yi na cewa ya nemi Ukraine ta binciki abokanan hamayyarsa musamman Hunter Biden, dan tsohon mataimakin shugaban Amurka kan rawar da ya taka a wani kamfani da ya yi aiki da shi mai suna Burisma a kasar ta Ukraine
Sakataren tsaron Amurka Mark Esper, ya ce za su bar wasu dakarun Amurka da za su tsare filayen hakan mai da ke arewa maso gabashin Siriya, domin kada su fada hannunn mayakan ISIS
Wani ayari mai motoci sama da 100 cike da dakarun Amurka ya ketara zuwa Iraki daga Siriya a jiya Litinin, a wani bangare na umurnin da Shugaba Donald Trump ya bayar na janyewar dakarun Amurka daga arewacin Siriya
Amma Esper ya ce, har yanzu wasu sojojin Amurkan suna ci gaba da sintiri a kusa da filayen hakar man tare da mayakan Kurdawan da ke jagorantar gamayyar dakarun SDF
A ranar Lahadin da ta gabata, Shugaba Trump ya wallafa a shafin Twitter cewa, “filayen man na karkashin ikonsu
Sojojin Amurka sun janye daga sansanninsu mafi girma a Siriya Jiya Lahadi, yayin da Sakataren Harkokin Tsaron Amurka, Mark Esper, ke cewa duk sojojin Amurka da ke janyewa daga Siriya za a tura su ne zuwa yammacin Iraqi don su ci gaba da kai hare hare akan ‘yan ta’addan IS
Esper ya ce sojojin Amurka sama da 700 za a tura su zuwa Iraqi, kuma ba za su dawo “gida” ba kamar yadda Shugaban Amurka, Donald Trump ya wallafa a shafinsa na Twitter cewa za su yi
Esper bai kau da yiwuwar Amurka ta rika ketarowa daga Iraki ta na kai samame kan 'yan ta'adda a Siriya ba
To amma ya ce za a dau lokaci kafin a tsara yin hakan kuma tsarin zai hada da tattaunawa da kawayen Amurka na NATO cikin kwanaki masu zuwa
Sannan ya ce idan sojojin Amurka suka koma Siriya za su samu kariya daga jiragen saman Amurka
A wasu jerin sakwannin Twitter da daren jiya Asabar, Shugaban Amurka Donald Trump ya ce ya soke shirin karbar bakuncin taron manyan kasashe na G-7, a wani wurin shakatawa na wasan Golf da ke Miami, jahar Florida
A farkon wannan satin Shugaba Trump ya tabbatar da shirin gudanar da taron a wurin, wanda ake kira Trump National Doral
Ya dora laifin hakan ga kafafen yada labarai, da kuma ‘yan jam’iyar Demokarat, wadanda ya ce sun nuna dawa da shirin yin taron a Doral
A Amurka, ana ci gaba da jimamin rasuwar dan majalisar wakilai Elijah Cummings, wanda ya rasu a ranar Alhamis
Ya rasu yana da shekara 68
Cummings jigo ne a binciken da ake yi wanda ke duba yiwuwar tsige Shugaba Donald Trump
A ranar Alhamis ofishinsa ya fitar da wata sanarwa, inda ya ce dan majalisar wanda dan Democrat ne ya rasu, sanadiyyar “rashin lafiya da ya jima yana fama da ita
A karshen watan Satumba, Cummings ya fadawa jaridar Baltimore Sun cewa yana samun sauki bayan da ya je neman magani a asibiti, yana kuma shirin dawowa majalisar a Washington a wannan mako
Cummings dan asalin birnin Baltimore ne a jihar Maryland, ya kuma rike mukamin shugaban kwamitin da ke kula da harkokin majalisar da na yin sauye-sauye a gwamnati – daya daga cikin kwamitoticn da ke binciken da ke duba yiwuwar tsige Shugaba Trump
Fadar White House ta yarda a jiya Alhamis cewa shugaban Amurka Donald Trump ya dakatar da ba da tallafin dala miliyan $400 da dakarun Ukraine ke matukar bukata, don nuna matsin lamba ga Ukraine ta binciki ‘yan jam’iyyar Democrats da zaben shugaban kasa da aka yi a shekarar 2016
Wannan sabon bayani mai cike da abin mamaki ya fito ne daga bakin mukaddashin shugaban ma’aikatan fadar White House, wato Mick Mulvaney, bayan da Trump ya kwashe makonni yana musanta cewa akwai batun ba-ni gishiri-in-ba-ka manda a tsakaninsa da Ukraine
Mulvaney ya fadawa manema labarai a Fadar White House cewa, an dakatar da kudin kasar ta Ukraine ne saboda damuwar da Trump ya nuna kan matsalar rashawa a kasar, da kuma zargin cewa Ukraine na da hannu a cikin zargin da Amurka ta ke yi wa Rasha na yin kutse a sakonnin email din kwamitin gudanarwa na jam’iyyar Democrat a shekarar 2016
Wani babban hadimin Sakataren harkokin wajen Amurkan Mike Pompeo, ya fadawa masu binciken da ke duba yiwuwar tsige Shugaba Trump cewa, ya ajiye aikinsa ne a makon da ya gabata saboda yadda ake saka siyasa a ma’aikatar harkokin wajen kasar, inda har ya yi nuni da yadda Shugaba Trump ya sallami tsohuwar jakadiyar Amurka a Ukraine Marie Yovanovitch
A tsawon sa’o’in da ya kwashe yana amsa tambayoyi a gaban kwamitin, Michael McKinley, ya yi Allah wadai da yadda ma’aikatar ba ta kare hakkin jami’an diflomasiyanta irinsu, Marie daga shisshigin‘yan siyasa
Wannan bahasi da McKinley ya bayar a gaban kwamitin tattara bayanan sirri na majalisar wakilai, wanda tuni da ma wasu jami’a da ke da masaniyar abubuwan da ke faruwa suka bayyana, shi ne labari mara dadi na baya-bayan nan da aka gabatar a gaban kwamitin, kan yadda ake kumbiya-kumbiya wajen gudanar da ayyukan harkokin wajen Amurka da na hukumomin tsaronta
Lauyan Shugaba Trump na kansa, Rudy Juliani, ya yi kememe ya ki mika wasu takardu da Majalisar Wakilan Amurka ta nemi ya mika mata, wadanda ake zargin su na da alaka da yunkurin da ya yi na tursasa Ukraine ta binciki tsohon mataimakin shugaban Amurka Joe Biden
Kwamitocin da ‘yan Democrat ke jagaoranta, wadanda ke binciken da mai yiwuwa ya kai ga tsige Trump, sun ba Juliani wa’adin jiya Talata da ya mika takardun, amma abin ya citura, lamarin da ake ganin zai iya sa a tuhume shi da laifin wulakanta majalisar
A cewar lauyan Juliani, Jon Sale, binciken ba shi da hurumi ko tushe a kundin tsarin mulkin Amurka kuma haramtacce ne
Ana dai zargin Juliani ne na da hannu dumumu a matsin lambar da aka nunawa Ukraine, kan ta binciki Biden da dansa Hunter Biden
Masu fashin baki a kasar ta Ukraine irinsu, Serhiy Leshchenko na ganin an saka Ukraine din yanzu haka a tsaka mai wuya, kuma akwai bukatar hukumominta su yi taka-tsantsan
Har ila yau Ya kara da cewa, “ga kasar ta Ukraine, ta bi bangaren ‘yan Republic ne ko Democrat? Abin da ya fi dacewa shi ne, ta zama ‘yar ba ruwanmu
An tuhumi dan sandan jihar Texas da ya harbe wata mata baƙar fata har lahira a gidanta da laifin kisan kai
An kama Aaron Dean 'yan sa'o'i kadan bayan da ya yi murabus daga rundunar yan sanda ta Fort Worth jiya Litinin
Shugaban ‘yan sanda na birnin, Edwin Kraus, ya fada a wani taron manema labarai cewa, da za a kori Dean din idan har bai yi murabus ba
Dean, wanda farar fata ne, ya harbe Atatiana Jefferson,bakar fata 'yar shekaru 28 da haihuwa
ta tagar gidanta a ranar Asabar bayan da wani makwabcinta ya kira lambar 'yan sanda wanda ba na neman agajin gaggawa ban, don sanar musu cewa an bar kofar gidan Jefferson a buɗe
Tsohuwar mai baiwa shugaban Amurka Donald Trump shawara kan Rasha da yankin Turai, Fiona Hill, ta ba da shaida a sirrince, a binciken da ke duba yiwuwar tsige shugaban, inda mai yiwuwa ta yi karin haske ne kan sallamar da Trump ya yi wa tsohuwar jakadar Amurka a Ukraine a watan Mayu wato Marie Yovanovitch
A makon da ya gabata, Yovanovitch, wacce jami’ar diflomasiya ce a ma’aikatar harkokin wajen Amurka, ta fada wa ‘yan majalisa cewa Trump ya kore ta ne sakamakon wasu zarge zarge “marasa tushe da karerayi” da aka yada akanta, bayan da lauyan Trump, wato tsohon magajin garin New York, Rudy Giuliani, ya nuna bai gamsu da aikinta da take yi a birnin Kyiv ba
Shi dai Giuliani ya nemi Ukraine ta binciki daya daga cikin manyan masu hamayyar siyasa da Trump, wato tsohon Mataimakin Shugaban kasar Joe Biden, da rawar da ya taka a shekarun baya a lokacin da aka kori mai gabatar da kara na kasar ta Ukraine
Ya kuma nemi a binciki zamanin da Hunter Biden mai shekaru 49 ya samu alheri, a lokacin yana mamba a kwamitin amintattun wani kamfanin Ukraine na samar da makamashi mai suna Burisma
Shi dai Biden da dansa sun musanta aikata ba daidai ba, kuma watanni da dama da suka gabata, shi Hunter ya bar kamfanin na Burisma
Hunter Biden, dan tsohon Mataimakin Shugaban Amurka, Joe Biden, jiya Lahadi ya kare harkokin da ya yi a Ukraine da China, bayan da Shugaba Donald Trump ya yi kira ga kasashen biyu da su bincike harkokin kasuwancinsa, bukatar da ta sa Trump ke dabaibaye da binciken yiwuwar a tsige shi
Dan na Biden, wanda mahaifinsa ke cikin wadanda ke kan gaba cikin 'yan takarar jam’iyyar Demokrat da ke neman kalubalantar Shugaba Trump a zaben Shugaban kasar a shekarar 2020, ya fada a cikin wata sanarwa da lauyansa ya fitar cewa duk da zargin da Trump ya yi cewa ya aikata rashin daidai yayin da ya ke daya daga cikin mambobin kwamitin gudanarwa na kamfanin samar da makamashi na Burisma a Ukraine na tsawon shekaru biyar, babu wata hukuma ta tsaro ta waje ko ta cikin gida da ta zarge shi da aikata rashin daidai
Hunter Biden ya sauka daga mukamin mamban kwamitin gudanarwa na Burisma a watan Afrilun da ya gabata sannan, ba tare da yin wani bayani ba, ya ce zai bar kwamitin gudanarwa na kamfanin Harkokin Saka Jari na BHR (Shanghai) da ke China a karshen wannan wata na Oktoba
Tsohuwar jakadiyar Amurka a Ukraine Marie Yovanovitch ta fadawa kwamitocin majalisar wakilan Amurka dake jagorar binciken yiwuwar tsige shugaba Donald Trump cewa shugaba Trump ya hurawa ma’aikatar harkokin wajen kasar wuta akan su cire ta daga mukamin jakadiya
Jaridar Washington Post ce ta fara bayyana wannan rahoton, wanda ta ce ta samo daga jawabin da Marie ta shirya gabatarwa a gaban kwamitocin
Trump ya dakatar da Marie daga zama jakadiyar Amurka a Ukraine a watan Mayun da ya gabata bayan ikirarin wasu bayanai marasa tushe dake cewa ta nemi ta rushe manufofin shugaban
A bayanin jawabin da ta shirya, tsohuwar jakadiyar ta fadi cewa matakin da shugabannin ta suka dauka na cire ta daga mukamin sun yi ne bisa bayanai marasa tushe na karya kuma daga mutanen da akwai alamar tambaya a dalilansu
Tsohuwar jakadiyar ta ce ta yi mamakin cire ta daga wannan mukamin da aka yi duk da cewa ma’aikatar harkokin wajen Amurka ta yarda cewa ba ta aikata wani laifi ba
Amurka zata tura karin daruruwan dakarunta da kayan yaki kasar Saudiyya don dakile wani yinkurin tsokana daga Iran
Sakataren harkokin tsaron Amurka Mark Esper ya fadawa manema labarai jiya Jumma’a cewa cikin abubuwan da za a tura har da jiragen saman yaki guda biyu na Fighter Squadrons, da karin makamai masu linzame, da na’urar kariyar makamai masu linzame da ake kira THAAD a takaice, da kuma jami’an sojan da zasu taimaka
Kusan dakarun Amurka 3,000 aka tura kasar Saudiyya tun bayan wani hari akan masana’antun sarrafa man Saudiyya a watan da ya gabata da aka dora laifin akan Iran
Jami’an Amurka sun ce daga kudu maso yammacin Iran jiragen da suka kai harin suka fito, amma Tehran ta musanta zargin
Esper ya ce Amurka ta tura karin sojojinta guda 14,000 zuwa yankin tun daga watan Mayu, a lokacin da aka kaiwa wasu tankokin mai guda 4 hari a yankin
Haka kuma an dorawa Iran da dakarun dake samun goyon bayan Iran din laifin wasu hare-hare akan wasu tankokin mai a watan Yuni, da kuma harbo jiragen saman Amurka marasa matuki
Tsohuwar jakadiyar Amurka a Ukraine, na shirin bayyana a gaban kwamitocin majalisar wakilan Amurka da ke jagorantar binciken da mai yiwuwa ya kai ga tsige shugaba Donald Trump, sai dai babu tabbas ko kwamitocin za su iya gudanar da zaman na yau Juma’a da Marie Yovanovitch
Ita dai Fadar White House ta ki ba da hadin kai a binciken, wanda ta ayyana shi a matsayin wanda ya sabawa kundin tsarin mulkin kasar
Baya ga haka, ma’aikatar harkokin wajen Amurka, ita ma ta dakile wani yunkuri na gayyatar jakadan Amurka a Kungiyar Tarayyar Turai, Gordon Sonland daga gurfana a gaban kwamitocin domin ba da bahasi
Ana dai zargin Trump ne da tirsasa Shugaban Ukraine ya yi bincike kan dan tsohon mataimakin shugaban Amurka Joe Biden, wato Hunter da nufin neman abin bata mai suna, zargin da Trump din ya sha musantawa
Shugaban Amurka Donald Trump, ya yi hasashen cewa, karshenta takaddamar yunkurin tsige shi da ‘yan majalisar wakilai na bangaren ‘yan jam’iyyar Democrat ke yi, ta kare a gaban kotun kolin kasar
A jiya Laraba, Shugaba Trump ya fadawa manema labarai hakan, kwana guda bayan da Fadar gwamnati ta White House, ta yi kememe ta ce ba za ta sa hannu a binciken ba, domin ba shi da hurumi a kundin tsarin mulkin kasar
Ko da yake Shugaban na Amurka ya nuna kwarin gwiwar cewa ‘yan jam’iyyarsa ba za su ba shi kunya ba
“Idan aka kai matakin da batun zai je gaban majalisar dattawa, za mu samu nasara, kawunan ‘yan jam’iyyar Republican a hade suke sosai, wannan shi ne babban bita-da-kulli da muka taba gani a tarihin kasarmu
Duk da cewa Trump bai fadi takamaimai abin da yake so ‘yan Democrat din su yi ba, amma a baya ya ce zai ba su hadin kai “idan aka ba ‘yan Republican hakkokinsu
Turkiya ta fara gudanar da ayyukan soji da ta dade tana tanadi a arewa maso gabashin Syria domin kawar da rundunar Kurdawa da take mata kallon ‘yan ta’adda, amma kuma kasashen yammacin duniya suka daukarta muhimmiyar kawa wurin yaki da IS
Shugaban Turkiya Racep Tayyip Erdogan ya bada sanarwar fara kai farmakin a yau Laraba, wanda yake kira yunkurin tabbatar da zaman lafiya kana yace manufar aikin sojin ne kawar da barazanar ta’addanci a kan Turikiya
Ayyukan sojin da Turkiya ta fara, yana zuwa ne ‘yan kwanaki bayan wata sanarwar ba-zata da ya janyowa Washington sukar lamiri, cewa Amurka zata jnye sojojinta daga yankin
Shugaban Amurka ya fada a wata sanarwa a yau Laraba cewa Amurka ta fito karara ta fadawa Turkiya cewa bata a amince da wannan farmaki ba kuma bai dace ba, sai dai shugaban na Amurka yace babu sojojin Amurka a wurin
Fadar Gwamnatin Amurka ta White House, ta ce ba za ta shiga cikin abin da ta kira bincikin yiwuwar tsige Shugaba Trump ba, domin ba shi da hurumi a dokar kasar
Lauyan fadar gwamnatin, Pat Cipollone, ya aikawa shugabannin ‘yan Democrat na majalisar wakilai wata wasika mai shafi takwas, ciki har da shugabar majalisar Nancy Pelosi, wadanda ke bincike kan ko Shugaba Trump ya karya doka ko akasin haka, da ya nemi Ukraine ta binciki Joe Biden da ke neman tikin takarar shugaba kasa karkashin jam’iyyar Democrat
A cewar Lauyan, ‘yan Democrat sun karya dokar da ke tabbatar da “yin adalci da kuma matakan bin doka sau da kafa
Shugaba Trump dai ya sha musanta aikata ba daidai ba, inda har ya kan caccakin ‘yan Democrat saboda wannan bincike da suka sa a gaba
Fadar gwamnmatin ta White House dai, ta yi kira ga shugabar majalisar wakilan Nancy Pelosi, da ta kira a kada kuri’a kan binciken tsige shugaban a daukan majalisar, idan kwamitocin da ke jagorantar binciken na so jami’an gwamnmatin Trump su ba da hadin kai
‘Yan jam’iyyar Democrat a majalisar wakilan Amurka sun aika da takardun sammaci ga ofisoshin ma’aikatar tsaron Amurka da na kasafin kudi da ke Fadar White House, a ci gaba da binciken yiwuwar tsige Shugaba Trump da majalisar ta sa a gaba
Majalisar dai ta nemi ofisoshin da su mika mata takardun da suka shafi shawarar da Trump ya yi na rike tallafin kayayyakin soji da aka warewa kasar Ukraine
A jiya Litinin, Kwamitoci uku da ‘yan jam’iyyar Democrat ke jagoranta a majalisar, suka bukaci Sakataren Tsaron Amurka, Mark Esper, da mukaddashin Darakta mai kula da kasafin kudi da Gudanarwa da Harkokin Kasuwanci, Russell Vought, da su mika takardun nan da zuwa 15 ga watan nan na Oktoba
‘Yan jam’iyyar ta Democrat na binciken tursasawar da ake zargin Trump ya yi wa Ukraine na cewa ta binciki abokin hamayyarsa na jam’iyyar Democrat Joe Biden da dan sa, Hunter
Wani bangare binciken, na so ne ya gano ko matakin da Trump ya dauka na rike tallafin kayayyakin soji da Amurka ta ba Ukraine, na da nasaba ko akasin haka, da bukatar da ya gabatarwa kasar na ta binciki iyalan Biden
An sake samun wani jami’in leken asirin Amurka mai kwarmata bayanai da ya fito fili ya bayyana damuwarsa akan tattaunawa ta wayar tarho da Shugaban Amurka Donald Trump ya yi da shugaban Ukraine Volodymyr Zeleskiy
Wani lauya mai suna Mark Zaid, wanda ke wakilitar masu kwarmata bayanan duka biyu, ya tabbatar da labarin bullar mai kwarmato na biyu din ga Muryar Amurka
Zaid ya ce sabon mai kwarmata bayanan ya na da, abin da lauyan ya kira, “masaniya ta ainihi” game da tattaunawa ta wayar tarho din da aka yi da Trump, wanda hakan ke tabbatar da ainihin korafin mai kwarmato na farko na cewa Trump ya bukaci gwamnatin wata kasar waje da ta kwakulo wata tabargaza game da dan takarar shugaban kasa a shekarar 2020, Joe Biden
Kafin wannan lokacin, Trump na korafin cewa mai kwarmato na farko ya gabatar da abin da ya jiyo ne daga wadanda su ma jiyowa su ka yi game da wayar tarho din da Trump ya buga ma Zeleskiy
Kiran ya nuna Trump na gaya wa Zelenskiy da ya binciki zargin aikata almundahana a Ukraine da ake ma Biden da dansa Hunter, lamarin da ya janyo kafa kwamitin binciken yiwuwar tsige Trump da Majalisar Wakilan Amurka mai rinjayen 'yan Demokarat ta yi
Ana samun bayanai masu karo da juna kan yadda ta kaya a wurin tattaunawar Amurka da Koriya Ta Arewa ta baya bayanan nan
Amma abin da ya fito fili dai shi ne tattaunawar ta sake cijewa - a kalla na wuccin gadi
Babban wakilin Koriya Ta Arewa a tattaunawar matakin aiwatarwa da Amurka, da su ka yi jiya Asabar a birnin Stockholm, ya ce tattaunawar ta kawo karshe nan da nan
“Tattaunawar ba ta zo da irin yanayin da mu ka sa rai ba, karshenta dai ta wargaje,” abin da Kim Myong Gil ya fada kenan a harabar Ofishin Jakadancin Koriya Ta Arewa a birnin na Stockholm
To sai dai, ‘yan sa’o’i bayan nan, mai magana ta yawun Ma’aikatar Harkokin Wajen Amurka Morgan Ortagus ya fadi a wata takardar bayani cewa, “Kalaman da su ka gabata na tawagar ‘yan Koriya Ta Arewa, ba su yi kama da maudu’i da kuma yanayin tattaunawar da aka kwashe sa’o’i takwas da rabi ana yi a yau dinnan ba
Tawagar Amurka dai ta gabatar da kwararan ra’ayoyi, kuma ta yi tattaunawa mai kyau da takwararta ta Koriya Ta Arewa
Yan jam’iyyar Democrat a majalisar wakilan Amurka sun turawa fadar shugaban Amurka ta White House umurnin neman takardun wasu bayanai dangane da binciken tsige shugaba trump da suke yi
Shugabannin kwamitoci guda 3 a majalisar wakilan Amurka, sun fada a wata sanarwa cewa neman takardun na da muhimmanci saboda fadar shugaban ta ki ta tattauna ko ma ta ce wani abu game da umurnin neman takardun da kwamitocin su ka sha tura ma ta
Haka zalika masu binciken na majalisar wakilai sun tura umurnin neman takardun bayanai akan mataimakin shugaban kasa Mike Pence game da abinda ya sani akan batun Ukraine, sun ambaci rahotannin dake cewa ta yiwu wani hadimin Pence ya ji tattaunawar da trump ya yi a watan Yuli da shugaban Ukraine Volodymyr Zelensky, abinda akan batun yanzu ake binciken yiwuwar tsige trump
A jiya Jumma’a da safe, Trump ya bayyana cewa yana da dama, bisa ga kundin tsarin mulkin Amurka ya yi yaki da rashawa, kalamansa na baya-baya dake bayyana dalilin da ya sa ya nemi taimakon gwamnatin wata kasa akan ta binciki abokin adawar siyasarsa
A yayin da yau 4 ga watan Oktoba ake cika shekaru 2 da hallaka sojojin Amurka 4 da takwarorinsu 5 na Nijar, sakamakon kwanton baunar da ya rutsa da su a kauyen Tongo Tongo, na yankin Tilabery, tawagar ‘yan Majalisar Wakilan Amurka sun ziyaraci jamhuriyar ta Nijar, domin karrama wasu dakaru
A yayin da yau 4 ga watan Oktoba ake cika shekaru 2 da hallaka sojojin Amurka 4 da takwarorinsu 5 na Nijar, sakamakon kwanton baunar da ya rutsa da su a kauyen Tongo Tongo, na yankin Tilabery, tawagar ‘yan Majalisar Wakilan Amurka sun ziyaraci jamhuriyar ta Nijar, domin karrama wasu dakaru
Tawagar ‘yan majalisar wakilan na Amurka wacce ke karkashin jagorancin Karen Bass, ta fara ne da ganawa da shugaban kasar Nijar Issouhou Mahamadou, da kuma makardaban gwamnatinsa
Ziyarar wacce ke gudana a dai dai lokacin da kasar Amurka da jamhuriyar Nijar ke addu’oin tunawa da sojojin da suka rasa rayukansu, sakamakon harin ta’addanci a kauyen Tongo Tongo, na kan iyakar Nijar, da Mali, ta kasance wani lokaci na jajantawa juna wannan babbar asara a tsakanin hukumomin kolin Nijar da tawagar ‘yan majalisar wakilan Amurka
‘Yar majalisa Karen Bass tace babban dalilin wannan ziyara shine su tantance zahirin yanayin huldar dake tsakanin Amurka, da Nijar, musamman fannin tsaro
Tace sun zo ne da nufin duba ainihin abubuwan dake faruwa a zahiri, da kuma gano ainahin dalilan da ke ingiza mutane rungumar aiyukan ta’addanci, domin samun hanyoyin riga kafin al’amarin
Da yake ganawa da wadanan wakilan shugaban kasar Nijar Issouhou Mahamadou ya bayyana cewa, dadaddiyar huldar ke tsakanin kasashen 2, wadda ta kara karfafa daga ranar 4 ga watan Oktoba, ranar da ‘yan ta’adda suka hallaka sojojin Nijar 5, da guda 4 na Amurka
Matashiyar ‘yar majalisar wakilan Amurka ‘yar asalin kasar Somalia Ilhan Omar, na daga cikin mambobin wannan tawaga
Ta kuma nuna damuwa a game da rikice rikicen dake damun Afirka
Ilhan Omar, tace zasu duba hanyoyin amfani da karfin soja don samarda tsaro cikin gaggawa, sannan zuwa gaba su dauki matakan bayarda tallafin da zai taimaka a tanadi hanyoyin samarda ci gaba mai dorewa ga al’umomi
Bisa ga cewarta matakan da za a dauka sun hada da samar da kariya ga ‘yan mata, da ma magidantan dake fama da talauci don kaucewa fadawa tarkon ‘yan ta’adda na daga cikin batutuwan da tawagogin kasashen biyu suka tantauna akansu
An yi wannan ganawar ne akan idon jakadan Amurka a Nijar Ambasada Eric Whitiker
Ga cikakken rahoto daga wakilin Muryar Amurka Souley Moumouni Barma
Shugaban Amurka Donald Trump ya fito fili yana kira ga gwamnatocin kasashen waje da su binciki abokan hamayyarsa na siyasa
Wannan kira ya yi nuni da cewa, ya kara jaddada matakin da ya dauka a baya, wanda ya sa aka kaddamar da binciken da mai yiwuwa ya sa a tsige shi
Da yake amsa tambayoyi a safiyar jiya Alhamis daga manema labarai a farfajiyar kudancin Fadar White House, an tambayi Trump wacce irin alfarma ya nema daga Shugaban Ukraine Volodmyr Zelenskiy, yayin kiran wayar tarho na ranar 25 ga watan Yuli, wanda hakan ya haifar da korafin mai wani kwarmata bayanan sirri
"Ina kira da su kaddamar da bincike kan iyalan Biden
A 'yan kwanakin nan, Trump ya sha sukar tsohon Mataimakin Shugaban Kasar, Joe Biden, wanda yanzu haka yake sahu gaba-gaba a jerin masu neman tikitin takarar shugaban kasa karkashin Jam’iyyar Democrat, yana mai cewa Biden ya yi amfani da karfin ikonsa ta hanyar matsawa Ukraine ta daina yin binciken wasu laifuka da suka shafi dansa, wato Hunter, wanda ya yi aiki a kamfanin makamashi na Burisma, da ke birnin Kyiv
Trump ya zargi Hunter Biden da yin amfani da balaguron da ya yi a shekarar 2013 a jirgin shugaban kasa na Biyu – wato Airforce Two, don karbar dala biliyan 1
5 daga China a wani asusu mai zaman kansa da ya kafa
'Yan jam'iyyar Democrat sun ce kalaman Trump din na jiya Alhamis, wani misali ne da ke nuna cewa shugaban na amfani da kujerarsa don cimma bukatunsa na kansa
Shugabannin bangaren ‘yan adawa na jam’iyyar Democrat masu rinjaye a majalisar wakilan Amurka, sun gargadi Fadar gwamnatin ta White House, da su kwan da shirin cewa za a aiko masu da takardun neman su gabatar da takardun da suka shafi huldar Shugaba Trump da kasar Ukraine
A lokacin da wani dan jarida ya tambayi Shugaba Trump a wani taron manema labarai, shin ko zai mika wuya ga wannan bukata ta majalisar wakilai wadda ta kaddamar da bincike da mai yiwuwa ya kai ga tsige shi, sai Trump ya ce, “shi ai ya saba ba da hadin kai
A jiya Laraba, shugaban kwamitin kula da harkokin tattara bayanan sirri a majalisar wakilan, Adam Schiff, ya ce duk wani yunkuri da gwamnatin Trump ta yi na kawo cikas a wannan bincike, za su kalle shi a matsayin shaidar hana doka ta yi aikinta
A daya bangaren kuma, a yau Alhamis ake sa ran tsohon jakadan Amurka na musamman kan Ukraine, Kurt Volker, da ya ajiye aikinsa a makon da ya shude, zai bayyana a gaban kwamitocin majalisar domin yin bayani kan irin rawar da ya taka a huldar Shugaba Trump da Ukraine
Ana dai zargin Trump da laifin neman taimakon shugaban Ukraine Zelenskiy, wajen bankado wata badakala da ake zargin dan tsohon mataimakin Shugaba Amurka, Joe Biden – wato Hunter Biden da aikatawa, da nufin samun makamin da zai bata sunan Biden da ake hasashen da shi zai kara a zaben 2020
Shugabannin wasu kwamitocin majalisar wakilan Amurka uku masu karfin fada-a-ji, sun zargi Sakataren harkokin wajen Amurka Mike Pompeo, “da nuna fifiko” ga abin da zai amfane shi, a binciken da ake yi kan shugaban Amurka Donald Trump, binciken da mai yiwuwa ya kai ga tsige shi
Pompeo na kokarin ya hana wasu tsoffin jami’an ma’aikatar harkokin wajen Amurka da wasu da ke aiki a ma’aikatar a yanzu zuwa ba da shaida, wanda wani mataki ne da ake so a dauka a fara binciken shugaban na Amurka
Sai dai a yammcin jiya Talata, shugabannin kwamitocin harkokin wajen Amurkan, da na tattara bayanan sirri da kuma na wanda ke kula da kwamitocin majalisar wakilan kasar, sun ce, idan dai har abin da rahotanni ke nunawa da gaske ne Pompeo ya saurari hirar da Shugaba Trump ya yi da takwaran aikinsa na Ukraine Volodymyr Zelenskiy a ranar 25 ga watan Yuli, hakan na nufin Pompeo ya zama shaida
Shugabannin kwamitocin sun kuma gargade shi da ya guji daukan wani mataki kan wanda zai ba da shaida ko kan wasu takardu a wani mataki na kokarin kare kansa
A nasa bangaren, Pompeo ya zargi ‘yan majalisar ta wakilai na bangaren Democrat, da yunkurin yin barazana ga jami’an ma’aikatar harkokin wajen Amurkan su biyar
‘Yan jam’iyyar Democrat a majalisar wakilan Amurka sun turawa lauyan shugaban Amurka Donald Trump na kansa, Rudy Giuliani takardar gayyata kan wasu takardu da suka shafi kasar Ukraine, yayin da suke ci gaba da bincike kan tsige shugaban
A jiya Litinin kwamitin da ke kula da bayanan sirri da na leken asirai, da kuma mai kula da harkokin waje a majalisar wakilan Amurka, suka bayyana aikawa da takardar gayyatar ga Giuliani tare da neman wasu banayan daga wasu abokanan huldarsa uku
Da safiyar jiya Litinin din ne, a jerin wasu sakonni ta kafar Twitter, Shugaba Trump ya caccaki ‘yan jam’iyyar ta Democrat wadanda suka kaddamar da binciken da mai yiwuwa ya kai ga tsige shi, saboda korafin da wani mai kwarmata bayanan sirri ya gabatar
Shi dai mai kwarmata bayanan, ya zargi Shugaba Trump da neman taimakon Shugaban Ukraine Zelenskiy wajen bankado wata badakala da ake zargin ta shafi dan tsohon mataimakin shugaban Amurka Joe Biden, wato Hunter Biden, da nufin a bata mai suna don kada ya samu tikitin jam’iyyar Democrat, wajen tsayawa takarar shugaban kasa
Shugaban kwamitin Majalisar Wakilan Amurka kan bayanan sirri, dan jam’iyyar Demokrat, ya ce sun cimma matsaya don jin ta bakin wani mai kwarmato wanda korafin da ya yi ya janyo kafa kwamitin binciken yiwuwar tsige Shugaban Amurka Donald Trump
“Muna daukar dukan matakan da za mu iya daukawa don mu samu damar sauraron ba'asin ta yadda za a sakaya sunan mai kwarmaton,” abin da Adam Schiff ya fada a cikin shirin gidan talabijin na ABC News mai suna “This Week” kenan
"Ganin yadda Shugaban kasa ke barazana, ka na iya gane misalin irin damuwar da ke akwai ta tsaro
Sai dai mai kwarmaton ya yi zargin cewa Shugaba Trump, a wata tattaunawa ta wayar tarho da ya yi da sabon Shugaban kasar Ukraine a ranar 25 ga watan Yuli, ya yi kokarin neman taimako ta wajen tono bayanan da za su aibata tsohon Mataikin Shugaban kasa Joe Biden da dansa Hunter da zai yi wa damar da Biden yake da ita ta samun nasara jam’iyyar Demokrat ta tsayar da shi takara da zai kalubalanci Trump a zaben shakarar 2020
Wani babban jami’in diplomasiyyar kasar Syria, ya yi kira ga dakarun Amurka da na Turkiyya da su yi gaggawan ficewa daga kasar, yana mai cewa gwamnati na da ‘yancin da za ta kare iyakokinta ta kowace irin hanya, muddin suka ci gaba da zama a kasar
A jiya Asabar Ministan harkokin wajen Syria, Walid Al Moallem, ya gabatar da wannan korafi a zauren Majalisar Dinkin Duniya, yayin da ake shirin nade taburmar babban taron na shekara-shekara
Kiran na zuwa ne yayin da Amurkan da Turkiyya ke kokarin cimma wata matsaya a tsakaninsu, ta samar da yankin da za a mayar da shi “tudun mun tsira” a tsakanin kan iyakokin Turkiyyar da Syria
Mouallem ya kuma jaddada goyon bayan gwamnatin kasar kan sabon kundin tsarin mulkin da za a samar
Yakin basasar kasar ta Syria, ya faro ne tun daga shekarar 2011 a lokacin guguwar sauyi da ta ratsa kasashen larabawa, abin da ya yi sanadin mutuwar mutum dubu 400 kana wasu miliyoyi suka tsere daga kasar ta Syria
Jakadan shugaban Amurka na musamman a Ukraine yayi murabus jiya Jumma’a, a cewar kafofin yada labaran Amurka da suka ambaci majiyoyin dake da masaniya akan batun
Rahotannin sun ce Kurt Volker ya yi murabus daga mukamin sa bayan da ya gana da sakataren harkokin wajen Amurka Mike Pompeo jiya Jumma’a
Nan take dai ma’aikatar harkokin wajen Amurka bata ce komai ba bayan da aka tuntube ta game da batun
An ambaci sunan Volker a korafin wani mai kwarmata bayanan sirri da ya haddasa fara binciken yiwuwar tumbuke shugaba Trump
Bayanan korafin sun nuna cewa Volker ya taimaka wajen shirya wata ganawa da aka yi tsakanin lauyan Trump Rudy Giuliani da jami’an Ukraine
Mai kwarmaton da ba a bayyana ko wanene ba, ya yi zargin cewa ranar 25 ga watan Yulin da ya gabata, a lokacin wata hirar wayar tarho, Trump ya nemi taimakon sabon shugaban Ukraine akan ya nemo wasu bayanan da zasu alakanta tsohon mataimakin shugaban Amurka Joe Biden da dansa Hunter da wani laifi don gurgunta neman takarar Biden a karkashin jam’iyyar Democrat a zaben shekarar 2020 dake tafe
Wakilin Shugaban Amurka Donald Trump na musamman kan Ukraine, ya yi murabus daga mukaminsa, kamar yadda kafofin yada labaran Amurka suka ruwaito, wadanda suka samo labarin daga wasu majiyoyi da ke da masaniya kan batun
Rahotanni sun ce, Kurt Volker ya ajiye aikin nasa ne, bayan wata ganawa da ya yi da Sakataren harkokin wajen Amurka Mike Pompeo, sai dai ma’aikatar harkokin wajen, ba ta mayar da martani nan take ba a lokacin da aka tuntube ta domin jin ta bakinta
Shi dai Volker, an ambaci sunansa a korafin da aka fitar, wanda wani da ba a san ko waye ba, ya ta-da likin da ya kai ga aka kaddamar da bincike da mai yiwuwa ya kai ga tsige Shugaba Trump
A cikin korafin, an nuna cewa Volker shi ya hada ganawar da aka yi tsakanin lauyan Trump na kansa Rudy Juliani, da jami’an gwamnatin Ukraine
Ana dai zargin Shugaba Trump da sa shugaban Ukraine Velenskiy, ya kaddamar da bincike kan dan tsohon mataimakin shugaban Amurka Joe Biden, Hunter, wanda da shi ake tunanin zai kara a zaben 2020, da nufin bankado wani abu da zai bata mai suna
Sai dai Trump ya musanta yin ba daidai, ya kuma yi ta Allah wadai da masu kambama wannan batu
Wani takaitaccen bayanin tattaunawar da aka yi ta wayar tarho tsakanin Shugaban Amurka Donald Trump da Shugaban Ukraine Volodymyr Zelenskiy, ya nuna Shugaba Trump ya bukaci a sa jami’an kasar Ukraine su yi bincike kan tsohon Mataimakin Shugaban Amurka Joe Biden
‘Yan jam’iyyar Demokarat sun ce wannan takaitaccen bayanin da fadar White House ta fitar, ya tabbatar da zaton da dama ake yi cewa Shugaba Trump na gudanar da harkokin wajen Amurka ta yadda zai amfana a siyasance
To sai dai Shugaba Trump ya yi shakulatin bangaro da duk wani zargi na cewa, akwai wani abin da ya furta a wannan tattaunawar da bai dace ba
Haka zalika, wasu ‘yan jam’iyyar Republican da dama sun kare Shugaba Trump jiya Laraba, da cewa bayanin bai nuna an aikata wani laifi ba
Da ya ke magana da manema labarai bayan kammala wata ganawa ta bai daya da Shugaba Zelenskiy a bayan fagen babban taron Majalisar Dinkin Duniya a Birnin New York da yammacin jiya Laraba, Trump ya ce ya na goyon bayan kokarin da Shugaban na Ukraine ya ke yi na magance dinbin almundahana, sannan ya sake zargin Biden da dansa Hunter da aikata rashin daidai
Kakakin majalisar wakilan Amurka Nancy Pelosi, ta sanar da bukatar dake a kwai ta gudanar da bincike da ka iya kaiwa ga tsige shugaba Donald Trump, bisa laifin neman kasar waje ta taimaka mishi don cin zaben 2020
“Wannan matakin da shugaban ya dauka yau, ya sabawa kundin tsarin mulkin kasar,” a cewar Pelosi, shugaba Trump shi ke da hakkin duk laifin da yayi, don babu wanda yafi karfin doka
Pelosi tayi wannan sanarwar ne a jiya Talata, bayan wata ganawa da tayi da wasu jagororin jam’iyyar a majalisar, ganin yadda ‘yan jam’iyyar Democrat ke kara saka hannu don a tsige shugaban
A kwai wasu munanan aika-aika, amma babu wanda yayi kusanci da wannan, a cewar shugaban, haka ne, na hada baki
Me zaku yi akan hakan? Dan-majalisa Tom Malinowski ya shaidawa manema labarai
Pelosi na zargin Trump da rashin mutunta alkawalin da ya dauka na zama shugaban kasa
Shugabar Majalisar Wakilan Amurka, ‘yar jam’iyyar Demokarat, Nancy Pelosi, ta sanar, a hukumance, da shirin fara binciken tsige Shugaba Donald Trump, da zargin cewa ya nemi taimakon gwamnatin wata kasa a kokarin da yake yi na ganin an sake zaben shi a badi
A cewar Pelosi, wannan mataki da shugaban ya dauka, ya saba wa kundin tsarin mulkin kasar, saboda haka ya zama dole a bincike shi, domin babu wanda ya fi karfin doka
Shugabar Majalisar ta bayyana wannan matsaya ne, bayan da suka gudanar da wata tattaunawa ta sirri da shugabannin majalisar wakilai na bangaren ‘yan Demokarat, yayin da adadin wadanda ke kiran a kaddamar da binciken tsige Trump ya karu a yau Talata
Sai dai Shugaban na Amurka ya kwatanta wannan mataki na ‘yan Demokarat da bita-da–kullin siyasa
A gobe Laraba, Shugaba Trump ya ce zai saki takardar bayanan da suka tattauna da shugaba Zelenskiy na kasar Ukraine, ba tare da an tace ba
Ana zargin Shugaba Trump da yin kira ga takwaran aikinsa na Ukraine da ya kaddamar da bincike kan dan tsohon Mataimakin Shugaban Amurka Joe Biden – da zimmar ganin an tono wata badakala da za ta bata wa Biden suna a matsayinsa na wanda ake ganin da shi Trump zai yi takara a badi
To a halin da ake ciki, mambobin majalisar wakilai da ta Dattawa na bin sahun jam’iyyunsu wajen mayar da martani kan wannan sanarwa ta Pelosi
Dan Republican kuma shugaban masu rinjaye a majalisar ta Dattawa, Mitch McConnel, na zargin ‘yan Demokarat da yin riga-malam-masallaci wajen bayyana Shugaba Trump a matsayin mai laifi, yana mai cewa abin da ya faru a jiya, wani shiri ne na neman dalilin tsige Trump
Sai dai shugaban kwamitin da ke sa ido kan kwamitocin majalisar wakilai, Elijah Cummings, wanda dan jam’iyyar Demokarat ne, ya fada wa ‘yan Republican cewa su tuna cewa “tarihi zai nuna cewa sun yi watsi da aikinsu na kare kundin tsarin mulkin kasar, idan suka kau da idonsu suka fifita jam’iyya akan kasarsu
Shugaban kasar Amurka Donald Trump, ya gudanar da jawabi a babban taron kolin shugabannin kasashe na Majalisar Dinkin Duniya karo na 74 a jihar New York
A jawabinsa shugaba Trump ya bayyana irin nasarorin da gwamnatinsa ta samu, kamar raguwar marasa aikin yi da samar da samar da ayyukan yi da sana’o’i
Ya ce cikin shekaru uku an samarwa da Amurkawa miliyan shida da ayyukan yi
Trump , ya kara da cewa kazalika Amurka ta shiga jerin kasashen da ke samar da Man Fetur a Duniya, inda wannan ya nuna nasara ce da aka samu a karkashin gwamnatinsa
Sannan ya yi magana akan kasuwanci, inda ya ce shekara da shekaru ke nan, kusan shekaru 10 Amurka tana iyakacin bakin kokarin ta, don inganta huldar kasuwancinta da sauran kasashe, musamman makwabtanta da suka hada da Mexico da kuma Canada
Ya ce suna ci gaba da tattaunawa akan irin wadannan abubuwa
Shugaba Trump, ya kara da cewa Amurka za ta hadin gwiwa da kasar Birtaniya, a lokacin da take kokarin ficewa daga kungiyar Tarayyar Turai
Ya nuna cewa akwai wasu aiyuka, ko hulda na kasuwanci da za suyi da Birtaniyar
Batun huldar kasuwanci da Trump ya yi akan huldar Amurka da kasar China, ya ce tun shekarar 2001 da China ta shiga cikin kungiya ko cibiyar kasuwancin Duniya, ake ganin cewa China za ta samu bunkasar tattalin arziki, da fadada hanyoyin kasuwancinta
Amma bayan kusan shekaru 20, sai abubuwa suka canza maimakon aga bunkasar arziki da fadadawar kasuwancinta, sai China ta zo tana cutar Amurka da sauran kasashen Duniya
Shugaban Trump bai ambaci wani abu na musamman tsakanin Amurka da Najeriya ba, ko wasu kasashen Afirka
Sai dai ya ce akwai tanadi da ake yi domin bunkasa kasuwanci tsakanin Amurka da wasu kasashe da dama a Duniya
Shugaban Iran, Hassan Rouhani, ya ce, "matsin lambar" da gwamnatin Trump take nunawa kasarsa, bai yi tasiri ba, sannan takunkumin da ta sanya bayan da ta fice daga yarjejeniyar shekarar 2015 kan shirin nukiliyar Iran ya nuna cewa Amurka ta zaku matuka
Da yake magana kafin tafiya zuwa birnin New York don halartar taron Majalisar Dinkin Duniya na shekara-shekara, Rouhani ya kuma ce, Amurka da Saudiyya sun zuzuta barnar da wani harin da aka kai kan matatun man Saudiyya ya yi a farkon wannan watan
Sannan ya zargi gwamnatin Trump da burin ganin ya maido da yankin karkashin ikonsa
Gabanin wadannan kalamai, Shugaba Rouhani tun da farko ya ce shirye-shiryensa akan tarukan Majalisar Dinkin Duniyan, sun hada da gabatar da wasu tsare-tsare da za su tabbatar da wanzuwar zaman lafiya a yankin
Sakataren Harkokin Wajen Amurka, Mike Pompeo, ya ce ya na kan aikin neman mafita a diflomasiyyance game da tankiyar da ake yi da Iran, wacce ake zargi da kai hari kan matatun man Saudiyya, to amma ya yi gargadin cewa muddun matakin diflomasiyya ya kasa yiwuwa, Shugaba Donald Trump "zai yanke shawarar da ta zama dole wajen cimma muradunmu
Pompeo ya fada wa gidan talabijin na ABC News cewa yanke shawarar da gwamnatin Trump ta yi kwanan nan na tura karin sojojin Amurka da makaman yakin sama zuwa Saudiyya, zai inganta damarar sojojin ya kuma dada takura Iran
Shugaban kasar Iran, Hassan Rouhani ya fada jiya Lahadi cewa kasancewar dakarun kasashen waje a yankin Tekun Pasha zai "jefa yankin cikin rashin tsaro
Shugabar Majalisar Wakilan Amurka, Nancy Pelosi, ta ce matakin da Shugaba Donald Trump ke so ya dauka na tura karin dakaru da makaman dakile hare-haren sama zuwa Saudiyya da Hadaddiyar Dular Larabawa, shiri ne na baya-bayanan da shugaban ke so ya aiwatar ta hanyar tsallake majalisar dokokin Amurka domin yin gaban kansa
A ranar Juma’ar da ta gabata, Sakataren tsaron Amurka Mark Esper da babban hafsan hafsoshin dakarun kasar, Janar Joseph Dunford, suka bayyana cewa, Shugaba Trump ya aminta da wannan mataki
A cewar Esper, aniyar tura dakarun da makaman, ta biyo bayan taimakon da kasashen biyu suka nema ne daga Amurka, domin inganta matakan tsaron sararin samaniyarsu, bayan harin da aka kai kan matutun man kasar ta Saudiyya
Mayakan 'yan tawayen Houthi na kasar Yemen sun dauki alhakin kai wannan hari, amma Amurka ta ce Iran ce da alhaki, zargin da hukumomin Tehran suka musanta
Amurka na shirin tura karin dakaru da makaman kare hare-haren sama zuwa Saudiyya da Hadaddiyar Daular Larabawa, a cewar ma’aikatar tsaron Amurka ta Pentagon
Wannan sanarwa na zuwa ne, bayan hare-haren da aka kai kan matatun man kasar ta Saudiyya, wadanda Amurka ta ce Iran ce ta kai su, zargin da hukumomin Tehran suka musanta
Sakataren tsaron Amurka, Mark Esper ne ya bayyana shirin tura karin dakarun, yayin wani taron manema labarai da aka yi a Pentagon a jiya Juma’a, matakin da ya ce tuni Shugaba Donald Trump ya amince da shi
A cewar Hafsan hafoshin dakarun Amurka, Janar Joseph Dunford, a karshen makon nan za a tattauna tsarin da za a bi wajen tura dakarun zuwa Saudiyya, wanda za a fitar a mako mai zuwa
Shugaban Amurka, Donald Trump, jiya Laraba, ya ce Amurka na da zabi da dama, baya ga matakin soji, muddun ta tashi mai da martani kan hare-haren makamai masu linzami da na jirage marasa matuka, da aka kai har su ka haddasa gibi na wajen rabin man da ake samarwa a Saudiyya, a karshen makon jiya
“Mu na kan kwakkwarar turba,” abin da Trump ya gaya ma manema labarai kenan a filin jirgin saman California, akan hanyarsa ta zuwa wajen wani gangamin tara kudin yakin neman zaben
A Saudiyyar kuma, Sakataren Harkokin Wajen Amurka Mike Pompeo, ya zargi Iran da kaddamar da abin da ya kira, “takalar neman yaki” ta wajen kai hare-haren
Kalaman na Trump na zuwa ne ‘yan sa’o’i bayan da ya ce zai yi matukar kara ma Iran takunkumin tattalin arziki, saboda harin da aka kai kan matatun man Saudiyya, wanda Amurka ta ce Iran ce ta kaddamar
To sai dai Shugaban Iran, Hassan Rouhani, jiya Laraba, ya ce ‘yan kasar Yemen ne su ka kai harin, a matsayin gargadi ga kasar Saudiyya kan katsalandan din da ta ke yi na jagorantar gamayyar da ke yaki da ‘yan Houthi
Jami’an Amurka sun ce ana ci gaba da samun karin hujjojin da ke nuna cewa Iran ce da alhakin hare-haren da akai kai a kan matatun man kasar Saudi
Da farko ‘yan tawayen Houthi na kasar Yemen da ke samun goyon bayan kasar ta Iran, sun dauki alhakin kai hare-haren na ranar Asabar, wadanda suka kassara kusan rabin ayyukan tace man kasar
Sai dai jami’an Amurka, sun ce hujjojin da aka tattara, sun nuna cewa, ba ‘yan tawayen na Houthi ne suka kai harin ba
A jiya Talata, wani jami’in tsaron Amurka, ya fadawa Muryar Amurka cewa, bayanan da suka tattara, sun nuna cewa Iran ce ta kitsa hare-haren
Martin Grifiths, shi ne wakilin Sakatare-janar din Majalisar Dinkin Duniya na musamman, kan rikicin Yemen
“Ya kara da cewar, wannan babban al’amari zai iya janyo rikici a daukacin yankin, sama da yadda zai iya samar da hanyoyin sasantawa
Iran dai ta musanta cewa tana da hannu a harin na Saudiyya
Hukumar da ke kare yaduwar cututtuka ta Amurka, wato CDC, ta ba da fifiko wajen gano abin da ke haifar da yaduwar cuttutukan da sigari mai amfani da lantarki ke haifar wa
Hukumar da ke kare yaduwar cututtuka ta Amurka, wato CDC, ta ba da fifiko wajen gano abin da ke haifar da yaduwar cuttutukan da sigari mai amfani da lantarki ke haifar wa
Jami'an kiwon lafiya na tarayya, sun samar da wasu matakai na gaggawa da za su magance cututtukan huhu da sigari mai amfani da lantarki ke haifar wa
A jiya Litinin, shugaban hukumar da ke kare yaduwar cututtuka ta CDC, Dakta Robert Redfield, ya ce ya ba da fifiko a gano abin da ke haifar da wannan yaduwar cuttutuka, da sigarin ke haifar wa wanda har yakan kai ga mutuwa
Ya zuwa jiya Litinin, CDC tana kan binciken mutane 380, da aka tabbatar ko ake zargi da kamuwa da wasu cututtukan da ke da nasaba da cutar huhu ciki har da mutuwar mutum shida
Masana harkokin kiwon lafiya, sun kasa fahimtar ainahin abin da ya faru, game da wata keɓaɓɓiyar alama da kuma sinadarin da ke kunshe a cikin sigarin, amma suna roƙon duk masu amfani da sigarin da su daina
Ana tallata na’urorin da ce wa ba su kai tabar sigari illa ba
Masu tsara dokoki na gwamnati tarraya, sun gargadi babban kamfinin da ke kera sigari mai amfani da lantarki na JUUL, game da yin irin wannan ikirarin suna cewa ba a tabbatar da su ba
Shugaban Amurka, Donald Trump, ya ce duk wani harin da sojojin Amurka za su kai wa Iran, zai zama kwatankwacin harin da aka kai akan matatun man fetur din Saudiyya ne
Yayin da yake magana da manema labarai a safiyar jiya Litinin, a kudancin farfajiyar fadar White House, an tambayi Shugaba Trump kan kalaman da Sakataren harkokin wajen Amurka, Mike Pompeo, ya yi na dora laifin harin na Saudiyya akan Iran, sai ya ce, "ina ganin muna da ra’ayi iri daya, muna kokari ne kawai mu gano gaskiyar lamarin
Shugaban ya kara da cewa za’a san wanda ke da alhakin kai harin "nan da dan kankanin lokaci mai zuwa
A yammacin jiya, Trump ya fadawa manema labarai a Ofishin fadar White House, a yayin ganawarsa da yarima mai jiran gado na Bahrain, Salman bin Hamad bin Isa Al Khalifa, cewa, duk da ba sa son yin yaki da Iran, "Amurka a shirye ta ke sosai", akan duk wani rikici, fiye da kowace kasa
Yayin da duniya ke sauraron abin da zai biyo bayan harin da aka kai kan katafariyar matatar man Saudiyya dinnan, Amurka ta ce a shirye ta ke ta dau duk irin matakin martanin da Saudiyya ke so
Shugaban Amurka, Donald Trump, ya ce sojojin Amurka sun “kintsa da cikakkun makamai” don mayar da martani akan hare haren da aka kai a daya daga cikin matatun man Saudiyya mafiya girma, da kuma wurin da ya fi samar wa duniya danyan mai
“Mu na da hujjar yin imanin cewa mun san wanda ya aikata," abin da Trump ya rubuta kenan ta kafar Twitter jiya Lahadi da yamma
Shugaban kasar ya kuma kara da cewa yana jira ya ji daga Saudiyya game da wadanda su ka yi imanin su suka shirya harin kuma “a bisa wane sharadi zamu dauki mataki
Tun da farko, Sakataran Harkokin Wajen Amurka, Mike Pompeo, ya wallafa wani sakon Twitter mai cewa “Yanzu Iran ta kaddamar da wani mummunan hari akan wurin da ake samar da makamashi a duniya," wanda bai yi la'akari da ikirarin 'yan tawayen Houthi na Yemen masu samun goyon bayan Iran cewa su su ka kai harin da jirage marasa matuka ba
Sai dai Iran ta kira zargin cewa ta na da hannu a harin da cewa "gagarumar karya ce
Sakataren harkokin wajen Amurka Mike Pompeo ya zargi Iran da jagorantar kai wadannan hare-hare a kasar ta Saudiyya, lamarin da ya sa adadin man da take fitarwa a rana ya ragu matuka
Sai dai Pompeo ya tsame hannun Yemen a harin, yana mai cewa hukumomin Tehran ne ke da alhaki
Duk da cewa, mayakan na Houthi sun dauki alhakin kai harin, Sakataren harkokin wajen na Amurka, ya shiga shafinsa na Twitter ya wallafa cewa, “babu shaidar da za ta nuna cewa hare-haren daga Yemen ne
Pompeo ya kuma yi kira ga kasashen duniya da su fito fili su yi Allah wadai da wannan danyan aiki da Iran ta yi
Wata kotu a birnin Boston da ke jihar Massachusettes a Amurka, ta yankewa fitacciyar ‘yar wasan kwaikwayon nan Felicity Huffman, hukuncin zaman gidan yari na tsawon kwanaki 14
An yanke mata hukuncin ne bayan da aka same ta da hannu a wata almundahanar ba da cin hanci domin a samawa 'yarta gurbin karatu a daya daga cikin fitattun kwalejojin Amurka
Kotu har ila yau ta umurci jarumar, wacce ta taka rawa a fim din “Desperate House Wives” da ta biya dalar Amurka 30,000 sannan ta yi aikin al’uma na tsawon sa’o’i 250
Huffman dai ta amsa laifin ba da cin hancin dalar Amurka 15,000 domin a karawa diyarta makin da zai ba ta damar shiga daya daga cikin manyan kwalejojin Amurka
Ita ce ta farko da aka yankewa hukunci cikin iyaye 51 da ake tuhuma da hannu a wannan almundahana
Shugaban Amurka, Donald Trump, ya isa birnin Baltimore da ke gabashin Amurka mai yawan bakar fata, wanda a kwanakin baya ya kira wuri mai cike da kazanta da beraye da yawan kwari, inda babu wani dan Adam da ke sha’awar zama
Trump ya je wurin a jiya Alhamis ne domin yin jawabi a wurin taron shugabannin jami’iyar Republican a Majalisar Tarayya
Kafin ya bar fadar White House, Trump ya yi watsi da tambayoyin da ‘yan jarida suke masa cewa me zai fada wa mazauna birnin, sai dai kawai ya ce za a samu maraice mai cike da nasarori
Gabanin ziyarar shugaban kasar, wani gungun masu fafutuka ya shirya gudanar da zanga zanga na kalubalantar wariyar launin fata da akidar fifita farar fata da yaki da girman kai da ma sauyin yanayi, kamar yadda masu shirya zanga zangar su ka fada wa jaridar The Baltimore Sun
Shekaru 18 kenan A yau Laraba, da Amurkawa ke tunawa da hare-haren ta'addanci na ranar 11 ga watan Satumbar shekara 2001 wanda ya kashe mutane kusan 3,000 a jihohin New York da Virginia da kuma Pennsylvania
Shugaba Amurka Donald Trump yayi jimamin wannan rana da safiyar yau a Fadar White House, kafin halartar taron tunawa da ranar a ma'aikatar tsaron Amurka ta Pentagon ga iyalan wadanda aka kashe lokacin da 'yan ta'addar Al-Qaida sukayi fashin jirgin saman da aka yi amfani dashi wajen kaiwa ginin hari
A birnin New York kuma, daruruwan wadanda suka tsira da dangin wadanda aka kashe sun taru ne a filin da harin ya faru da ake kira Ground Zero, inda tagwayen gine-ginen Cibiyar Cinikayya ta Duniya ya ke kafin jiragen fasinja biyu da al-Qaida ta kwace ikonsu ta kuma tarwatsa ginin
Ana sa ran mataimakin shugaban Amurka, Mike Pence, zai halarci wasu bukukuwan a garin Shanksville, dake jihar Pennsylvania, kusa da inda jirgin United Flight 93 ya fadi bayan fasinjoji suka karbe iko daga hannun ‘yan ta’addan da suka sace jirgin
Maza goma sha tara ne 'yan kungiyar al-Qaida su ka yi fashin jiragen guda hudu
Harin wanda shine mafi muni da aka kaiwa kasar Amurka tun daga yakin Pearl Harbor a shekara 1941, hare-haren da suka faru a 11 ga watan Satumba, sun canza ra'ayin Amurka game da harkar tsaro kuma ya sanya tsohon Shugaban Amurka George W
Bush kaddamar da yaki da ta'addanci da kuma mamaye kasar Afghanistan
A cigaba da cece kucen da ake yi kan korar mai bayar da shawara kan tsaron kasa na Amurka, John Bolton, da Shugaba Donald Trump ya yi, Sakaren Harkokin Wajen Amurka, Mike Pompeo, ya ce korar ba za ta canza salon Amurka ba
Sakataren harkokin wajen Amurka, Mike Pompeo, ya ce korar da shugaban kasa Donald Trump ya yi wa mai ba da shawara kan harkokin tsaron kasa John Bolton, ba za ta sauya manufofin Amurka a kasashen waje ba
“Ba na tunanin wani Shugaba a duniya zai yi tsammanin cewa saboda wasunmu sun tafi, manufofin shugaba Trump za su sauya ta kowace irin hanya,” inji Pompeo
Shi dai Pompeo ya bayyana a gaban manema labarai tare Sakataren Baitulmalin Amurka, Steven Mnuchin, domin ganawa kan ‘yancin an gashin-kai da shugaban Amurka ke da shi na daukan matakan saka takunkumi a yakin da yake yi da‘ayyukan ta’addanci
A baya an tsara tare da Bolton za su yi ganawar, kamar yadda aka sanar a baya, lamarin da ya yi nuni da hanzarin ficewar Bolton daga gwamnatin ta Trump
Da tsakar ranar Jiya Talata Shugaba Trump ya wallafa bayanan sallamar Bolton a shafinsa na Twitter, inda ya ce, “na fadawa Bolton a daren jiya cewa, ba na bukatarsa a White House, domin ba na gamsuwa da irin shawarwarin da yake bayarwa, saboda haka, na ce ya mika takardar yin murabus, wacce ya ba ni da safiyar (jiya) Talata
Sai dai a martanin da ya mayar cikin gaggawa, a shafin na Twitter, Bolton ya ce, “ni ne na mika bukatar zan ajiye aikina, sai Shugaba Trump ya ce min za mu tattauna da safe
A halin da ake ciki, an nada Charlie Kupperman, a matsayin mukaddashin mai ba da shawara kan harkokin tsaron kasa, a cewar fadar ta White House
Shugaban Amurka, Donald Trump, ya karyata cewa da ake ya yi watsi da matsayin Mataimakinsa, Mike Pence, da sauran jami’an gwamnati, ya yi gaban kansa wajen gayyatar kungiyar Taliban a mashakatar Camp David don tattaunawar zaman lafiya
“Da ma da shawarata na yi amfani,” abin da Trump ya gaya ma manema labarai kenan jiya Litini
Ya kara da cewa, “mun shirya ganawa
Da ma wannan ra’ayina ne, kuma soke ganawar shi ma ra’ayina ne
A wani sakon Twitter, Mista Pence ya tabbatar da abin da Trump ya fada
Wannan irin labaran karyar nan ne! Makiran kafafen yada labaran nan ba su ma tuntubi ofishinmu kafin su yada wannan labarin ba; da a ce sun tuntube mu, da mun gaya masu cewa da ma mu na masu cikakken goyon bayan shawarar da ka yanke
A karan farko, jiya Lahadi sojojin Amurka da Turkiyya sun gudanar da wani sintirin kasa na hadin gwiwa, a wurin da ba a harkokin soji ciki, a yakin nan mai sarkakkiya da ke karkashin ikon Kurdawa, wanda ke arewa maso gabashin Syria
Gwmantin Turkiyya tana ta yin sintiri a yankin da ba a yakin ne don ta kawar da mayakan Kurdawa daga kan iyakarta
Turkiyya ta na daukar mayakan Kurdawan Syria a matsayin ‘yan ta’adda da su ke da alaka da mayakan Kurdawa na Turkiyya, wadanda su ka yaki gwamnatin Turkiyya na tsawon shekaru 30, amma Kurdawan Syria kuma su na daga cikin muhimman kawayen Amurka a fadan da ake yi da ‘yan tada kayar baya na kungiyar ISIS a Syria
Sai dai dakarun da ke karkashin jagorancin Kurdawan sun janye daga wurin kamar kilomita 14 daga iyakar kasar, amma Turkiyya ta na kira da su matsa kilomita 30
To dai har yanzu ba a tsai da shawara kan cikakken bayanan fadin yankin da ba a yaki a cikin din ba, da kuma wanda yake da iko da shi
A shekaru hudu da suka gabata, dakarun Amurka sun samar da zaman lafiya tsakani sojojin Turkiyya da kuma mayakan Kurdawa
A jiya Lahadi Sakataren Harkokin Wajen Amurka, Mike Pompeo, ya ce Shugaban Amurka, Donald Trump, a ta bakinsa, "ya yanke shawara madaidaiciya," da ya soke tattaunawar zaman lafiya da shugabannin kungiyar Taliban a makebarsa ta Shugaban kasa
Shugaban na Amurka ya yanke wannan shawara ne saboda ci gaba da kai hare hare da kungiyar ‘yan ta’addan ta ke yi a cikin kasar Afghanistan
“Mu na so mu ga sun iya cika alkawuransu” na kawo karshen tashe-tashen hankula a kasar da yaki ya daidaita kafin a “Saka musu” da ganawa da Trump," abin da Pompeo ya fada kenan a gidan talabijin na CNN
Sai dai bai bayar da tabbacin ko za a dawo da tattaunawar ko lokacin da za a yi ba
Babban jami’in diflomasiyyar Amurka din ya ce Trump ya shirya ganawar jiya Lahadi a makebarsa ta Camp David da ke wajen birnin Washington da kungiyar Taliban da kuma Shugaban Afghanistan, Ashraf Ghani, ko da yake dama daban daban za a yi ganawar, wadda aka shirya bisa imanin cewa hakan zai "kare muradun Amurka” don kawo karshen ayyukan da Amurka ta shafe shekaru sha takwas ta na yi a Afghanistan
Shugaban Amurka Donald Trump ya ce ya soke wata ganawar sirri da suka shirya yi yau Lahadi da shugaban Afghanistan Ashraf Ghani da wasu manyan shugabannin kungiyar Taliban a Camp David, wato wani kebabben wuri don shugaban Amurka
A wasu jerin sakonni da ya rubuta a shafinsa na Twitter jiya Asabar da yamma, Trump ya bayyana cewa ya soke shirin ganawar a Camp David dake jihar Maryland ba tare da bata lokaci ba biyo bayan wani harin bom na mota da aka kai a birnin Kabul wanda yayi sanadiyar kisan mutane 12, ciki har da wani sojan Amurka
Shugaban ya kara da cewa idan har ‘yan Taliban ba za su iya amincewa su tsagaita wuta ba a wannan muhimmin lokacin da ake ganawar neman sulhu, har ma suka kashe bayin Allah guda 12, to ta yiwu ma ba su da karfin ikon da za a yi wasu shawarwarin cimma wata yarjejeniya mai ma’ana da su
Har nan da shekaru nawa suke so su yi ta yaki? A cewar Trump
Wadannan sakonnin na twitter da Trump ya rubuta tabbas ba a yi zaton su ba a game da batun shawarwarin da aka ci gaba da yi a birnin Doha na kasar Qatar tsakanin jami’an Amurka da ‘yan Taliban, tattaunawar da kungiyar mayakan ta bayyana a matsayin mai muhimmanci, a cewar David Sedney, mukaddashin shugaban jami’ar Amurka dake Afghanistan
Shugaban Amurka Donald Trump ya ce an fasa wani zaman tattaunawa da aka shirya za a yi a yau Lahadi tsakanin shugaban Afghanistan Ashraf Gani da gaggan shugabannin kungiyar Taliban a wurin shakatawarsa da ake kira Camp David da ke jihar Maryland, wacce ba ta da nisa da birnin Washington DC
Cikin wasu sakonnin Twitter da ya wallafa da yammacin jiya Asabar, Shugaba Trump ya ce an fasa zaman ne bayan wani harin bam da aka kai a cikin wata mota a Kabul, wanda ya halaka mutum 12, ciki har da wani sojan Amurka
Trump ya ce idan dai har kungiyar ta Taliban ba za ta tsagaita-wuta ba a wannan muhimmin lokaci da ake zaman sulhu, har su kashe mutum 12 da ba-su-ji-ba-su-gani-ba, hakan manuniya ce cewa ba su da karfin ikon da za a cimma wata matsaya da su
An dai kwashe watannin ana ta laluben bakin zaren yadda za a kawo karshen yakin na Afghanistan, tsakanin jami’an diplomasiyyan Amurka da na Taliban, wadanda suka ki amincewa da wani shirin tsagaita-wuta
Mahaukaciyar guguwar da aka wa lakabi da “Dorian” ta sauka a jihar North Carolina, bayan da karfinta ya ragu zuwa mataki na daya, ta koma zallan ruwan sama da ya haifar da ambaliyar ruwa a yankunan da ke gabar tekun jihohin North da South Carolina da ke nan Amurka
Bayan da ta sauka a jiya Juma’a, guguwar ta nausa zuwa cikin tekun Atlantika har ta kai gabashin gabar tekun Amurka, a cewar cibiyar da ke sa ido kan aukuwar guguwa
Gabanin haka, guguwar ta daidaita yankin tsibirin Bahamas inda mutane da dama suka rasa rayukansu kana aka yi asarar dukiyoyi da dama
“Ina matukar kaunan wannan tsibiri, matsalar ita ce, gidan da za ka gina da noman da za ka yi, da duk wasu shirye-shirye da za ka yi, duk na wucin gadi ne, saboda yadda muke yawan samun irin wannan guguwar
” Inji David Mackey, mazaunin tsibirin na Bahamas
Guguwar ta Dorian ta yi awon gaba da daukacin unguwannin da ke Tsibirin tare da share asibitoci da filin tashin jirage
Ya zuwa jiya Alhamis adadin mutanen da suka mutu ya kai 30, amma hukumomin yankin sun ce akwai yiwuwar adadin ya haura haka, yayin da ake ci gaba da zakulo gawarwakin mutane a baraguzan gine-gine da suka rushe
Hakan na zuwa ne bayan da Amurka da China suka amince su ci gaba da tattaunawa akan cinikayya
Hakan na zuwa ne bayan da Amurka da China suka amince su ci gaba da tattaunawa akan cinikayya
Kasuwar Amurka ta dan mike a jiya Alhamis biyo labarin amincewar da Amurka da China suka yi na gudanar da tattaunawar cinikayya
Kasuwar hannu jari ta Dow Jones ta samu bunkasa da maki 372
Kasuwar S&P 500 itama ta tashi da kashi daya cikin darin, yayin da kasuwar NASDAQ ita kuma ta tashi da kashi biyu cikin dari
Sabbin haraji akan kayayyakin Amurka da China da kuma rashin tabbas da yake damun ‘yan kasuwa a cikin wannan lokaci ka iya zuwa karshe idan aka gudanar da gagarumar tattaunawa
Da safiyar jiya Alhamis ne China ta sanar cewa Washington zata shirya wani babbar tattaunawa a farkon watan Oktoba
Ma’aikatar kasuwanci ta Beijing, ta fada cewa mataimakin Firaimiya, Liu He, da wakilin Amurka akan cinikayya, Robert Lightizer, da kuma sakataren baitalmalin Amurka, Steven Mnuchin, sun amince da shirya ganawa a wata hirar tarho da su ka yi
Ofishin wakilan kasuwancin bai bada takamaiman ranar taron ba, sai dai kawai ya ce akwai taro a ‘yan makwanaki masu zuwa
Bangarorin biyu za su gudanar da kwarya-kwaryar tattaunawa a cikin wannan wata, wanda China ta ce zata gabatar da wani tsari da zai kai ga samun nasara
Sai dai babu wata muhimmiyar tattaunawa tsakanin Amurka da China tun cikin watan Yuli
A wani abu mai kama da dabarar cizawa da hurawa a lokaci guda, Shugaban Amurka Donald Trump ya bayyana niyyar ganawa da Iran a yayin da kuma Amurka ke kara kakaba ma ta takunkumi
A wani abu mai kama da dabarar cizawa da hurawa a lokaci guda, Shugaban Amurka Donald Trump ya bayyana niyyar ganawa da Iran a yayin da kuma Amurka ke kara kakaba ma ta takunkumi
Yayin da Amurka ta dau matakin rikita wani tsari na sayar da man Iran, wadda ta zarga da daukar nauyin harkokin ta’addanci, har ila yau Shugaba, Donald Trump, ya bayyana kwarin gwiwarsa kan yiwuwar shiga amfani da hanyoyin diflomasiyya da Iran
Su na son cimma yarjajjeniya,” abin da Trump ya gaya ma manema labarai kenan a ofishinsa, bayan da aka tambaye shi kan sabbin takunkumin da Hukumar Baitulmalin Amurka ta sanar da kakaba su ma Iran, da kuma ko shin ya na da niyyar ganawa da Shugaban Iran, Hassan Rouhani, a babban taron Majalisar Dinkin Duniya na wannan watan
Shugaba Trump ya jaddada cewa ba canjin gwamnati a Iran Amurka ke sha’awa ba
“Su na da matukar sukuni, kuma ina ganin za su zo su yi amfani da wannan sukunin,” a cewar Trump a jiya Laraba
Masana a Amurka, sun yi hasashen cewa mahaukaciyar guguwar nan da aka wa lakabi da “Dorian” ba za ta sauka kai-tsaye kan jihar Florida ba, amma duk da haka, an gargadi jama’ar yankin da su cigaba da zama cikin shirin ko-ta-kwana
Kwararru sun ce, guguwar na kara zama mai karfin gaske, za ta kuma rabi jihohin Florida da Goergia a daren Talata zuwa wayewar garin Laraba, sannan za ta zubar da ruwan sama kamar da bakin kwarya a jihohin North Carolina da South Carolina dauke da guguwa mai karfin gaske
A cewar gwamnan jihar ta North Carolina, Roy Cooper, “lura da cewa ana fargabar guguwar za ta kara saurin tafiyarta, lokacin da ake da shi na kimtsawa na korewa
Guguwar wacce tuni ta sauka kai-tsaye akan yankin Bahamas, ta lalata akalla gidaje dubu-goma-sha-uku a kiyasin farko da aka yi
Mahaukaciyar guguwar da aka yi wa lakabi da "Dorian" da ba'a taba ganin irinta ba a cikin shekaru 84, ta doshi wasu jihohi a Amurka
Mutane kalilan ne kadai su ka iya barci a Bahamas a daren jiya, bayan da mahaukaciyar guguwar nan mai lakabin Dorian ta dira kan tsibirin Grand Bahama, ta yi ta wargaza shi da iska mai karfin gaske, da kuma ruwa kamar da bakin kwarya
Firaministan Bahamas, Hubert Minnis, ya tabbatar da mutuwar mutane akalla biyar a tsibirin Abaco na Bahamas, ya na mai bayyana barnar da ta auku a arewacin Bahamas a matsayin, “abin da ba a taba gani ba, kuma mai matukar yawa
Dorian ce mahaukaciyar guguwa mafi karfi da ta taba dira kan doran kasa cikin tsawon shekaru 84, kuma ita ce mafi muni da ta taba dira kan Bahamas
Firaminista Minnis ya ce dogarawan tsaron gabar Amurka sun iso Abaco don su taimaka da ayyukan ceto, amma dole a dakatar da ayyukan ceto mafiya yawa har sai bayan guguwar ta yi sauki
Hukumar binciken manyan laifuka ta Amurka wato FBI ta ce dan bindigar nan da ya kashe mutane bakwai ya kuma raunata mutane 22 a garin Odessa a ranar Asabar, shi kadai ya aikata kuma ta yuwu bashi da alaka da wata kungiyar ‘yan ta’adda ta gida ko ta waje
Dan bindigar ya kwace wata babbar motar raba wasiku kuma ya bude wuta akan wasu motoci yayin da yake shara gudu akan wata babbar hanya kafin wani dan sanda ya kashe shi
Sai dai a cikin wadanda suka mutu har da wani matashi
‘Yan sanda uku suna cikin wanda suka ji raunuka
Wata yarinya 'yar watannin goma 17 tana cikin wadanda abun ya rutsa da su, da ta rasa hakoranta da dama kuma ya haddasa ramuka a harshenta da kuma lebenta
Shugaban ‘yan sanda Odessa, Michael Gerke, ya fada jiya lahadi cewa, zuwa lokacin ba su da takamaimiyar amsa kan abin da ya sa shi ko dalilinsa na aikata hakan
Amma suna tunanin cewa shi kadai ya aika wannan mummunan abu
Gerke ya ki ya bayyana sunan dan bindiga a lokacin da yake ganawa da manema labarai a jiya Lahadi, ya ce baya son ya sa dan bindigar ya zama wani sananne
Amurka da China sun sa sabbin haraji kan kayakin juna na saidawa kasashen a jiya Lahadi, wannan fafatawa ta baya-bayan nan wani bangare ne na dadadden yakin cinakayyar da ake yi tsakanin kasashen biyu mafiya karfin tattalin arziki a duniya
Shugaba Donald Trump, ya kara harjin kashi 15% akan kayakin wajen dala biliyan $112B na China da ke kan hanyar zuwa Amurka, wanda wannan haraji ta yuwu ya haifar da tsadar kaya ga Amurkawa, musamman abinci, da kayan wasannin motsa jiki da tufafin wasannin motsa jiki, kayan kide-kide da kuma kayan daki
A halin da ake ciki kuma, China ta fara kara harajin kashi 5% da kuma 10% akan wasu kayakin da su ka kai dala biliyan $75B na Amurka da aka tura da su China da tun dama ta ce za ta yi a matsayin ramuwar gayya a fadan cinikayyar da suke yi da Amurka
Tun da farko, China ta ce sanyayyar masara mai zakin nan da hantar alade, duwatsun marmara, da kuma tayun kekuna suna daga cikin kayakin Amurka sama da dubu 1,700 da za ta sakawa haraji
Rundunar ‘yan sandan jihar Texas ta ce adadin wadanda suka mutu sakamakon wani harin harbin kan mai uwa da wabi a yammacin jihar ta Texas jiya Asabar ya kai mutane 7, akalla mutane 20 kuma sun jikkata
Shugaban ‘yan sandan garin Odessa Michael Jerke ya kira ranar jiya “mai muni” bayan mace-macen da aka samu sakamakon harbi a Odessa da kuma Midland dake kusa duk a jihar ta Texas
‘Yan sanda sun ce lamarin ya faru ne a lokacin da mutumin da ake zargi da kai harin ya kwace wata motar kai sakonni ta hukumar UPS, daga nan ya fara zagayawa da motar yana harbin jama’a
Maharin, wanda aka bayyana cewa bature ne mai kimanin shekaru 30 da haihuwa, an harbe shi har lahira bayan da wani dan sanda ya datse shi a wani wurin ajiye motoci na wani gidan silima, a cewar hukumomi
Sai dai basu bayyana dalilin kai wannan harin ba wanda har da ‘yan sanda 3 cikin wadanda suka jikkata
Jerke ya ki ya bayyana sunan dan bindigar
Haka kuma hukumar ‘yan sandan ba ta fitar da sanarwa akan shekarun wadanda harin ya shafa ba da kuma halin da suke ciki
“Muna kira ga daukacin mazauna jihar Florida da su tanadi abincin kwanaki bakwai da magunguna da ruwa
” In ji gwamnan jihar ta Florida Ron DeSantis
“Muna kira ga daukacin mazauna jihar Florida da su tanadi abincin kwanaki bakwai da magunguna da ruwa
” In ji gwamnan jihar ta Florida Ron DeSantis
Cibiyar da ke sa ido kan aukuwar bala’in guguwa ta Amurka, ta ce karfin guguwar da aka wa lakabi da "Dorian" ta kai mataki na 4, matakin da ta ce, ya kai mai “hadarin gaske
Ya zuwa yanzu rahotanni sun ce guguwar ta doshi yankin Bahamas da wasu yankunan jihar Florida a nan Amurka
“Muna kira ga daukacin mazauna jihar Florida da su tanadi abincin kwanaki bakwai da magunguna da ruwa
” In ji gwamnan jihar ta Florida Ron DeSantis
Su ma dai hukumomin Bahamas, sun fidda gargadi ga yankin arewa maso yammaci, yayin da Shugaba Donald Trump shi ma ya ayyana dokar ta-baci a daukacin jihar ta Florida
Cibiyar da ke sa idon kan aukuwar bala’in guguwar a Amurka, ta ce saboda yanayin yadda guguwar ke tafiya a hankali, za a kwashe tsawon lokaci ruwan sama na zuba, lamarin da zai haifar da yanayi na bala’in ambaliyar ruwa mai barazana ga rayuwa
A jiya Laraba Shugaba, Donald Trump, ya kira yankin kasar Amurka na Puerto Rico “daya daga cikin wuraren da aka fi almundahana a doran kasa,” a daidai lokacin da mahaukaciyar guguwar nan ta Dorian ke dosar wannan tsibirin kasa da ke Caribbean, wanda shekaru biyu kenan da mahaukaciyar guguwar Maria ta yi kaca-kaca da wurin
“Tsarin siyasarsu ya tabarbare, kuma ‘yan siyasarsu, au ba wadanda su ka cancanta ba ne, au mahandama ne,” a cewar Trump ta kafar Twitter
Ya kara da cewa “A baya Majalisar Dokokin Amurka ta amince da samar masu biliyoyin daloli, fiye da yadda wani wuri ya taba samu, wanda aka tura ma baragurbin ‘yan siyasar
“Kuma, ba ma haka ba, babu wani abin alheri da ya taba samun Puerto Rico kamar ni!” a cewar Trump daga karshe
Shugaban Iran Hassan Rouhani, ya ce idan har takwaran aikinsa na Amurka Donald Trump na so su gana, to ya fara sharar fage da dage takunkuman da ya kakaba wa Iran
A cewar Rouhani, Iran ta riga ta bayyana cewa, ba makamin nukiliya take shirin kerawa ba, yana mai cewa takunkuman da aka saka musu, “haramtattu ne kuma rashin adalci ne,”
Yace ko a baya-bayan nan, shi da kansa Shugaba Trump ya bayyana yadda takunkuman suke tasiri akan kasar ta Iran
Shugaba Trump ya ce, lallai takunkuman na cutar da su, ba na son ganin hakan, ba zai yi wu mu bar su su mallaki makamin nukiliya ba, ba zai yi wu ba, lallai akwai yiwuwar za mu gana
Shugaban Faransa Eammanuel Macron ne dai, ya yi ta fadi-tashin ganin ya sasanta Amurkan da Iran kan wannan takaddama
Mai baiwa fadar White House shawara kan harkokin tsaro, John Bolton ya isa birnin Kyiv –ziyararsa ta farko da wani babban jami’in Amurka ya kai kasar Ukraine tun bayan zaben Shugaba Volodymyr Zelenskiy a watan Afrilu
“Jakada Bolton ya zo nan ne don nuna goyon bayan Amurka ga Ukraine, da yankinta da kuma dangantakarta da kasashen Turai
Ya na sa ran yin tattaunawa mai ma’ana da jami’an Ukraine,” a cewar wani sakon Twitter da ofishin jakadancin Amurka a Kyiv ya kafe yau Talata
Kwana daya kafin wannan ziyara, Bolton ya aika da sakon Twitter dake cewa Amurka na goyan bayan 'yunkurin Zelenskiy wajen samar da sauyi da kuma kafa hanyar da za ta kai da ci gaban Ukraine,” duk da fadan da ake ci gaba da yi tsakanin dakarun gwamnati da ‘yan awaren da Rasha ta ke mara wa baya a gabashin kasar
Shugaban Amurka Donald Trump, jiya Litinin, ya ce, “akwai matukar yiwuwar ya gana da Shugaban Iran, Hassan Rouhani, cikin ‘yan makonni masu zuwa, don a sake tattaunawa kan wata sabuwar yarjajjeniya ta kawo karshen shirin nukiliyar Iran
Sabuwar yarjajeniyar za ta maye gurbin ta kasa da kasa ta 2015, wacce Trump ya janye daga cikinta a bara
Trump, wanda ke magana bayan taron G7 na shugabannin manyan kasashen duniya a Faransa, ya ce, “ina ganin Iran za ta zo ta bukaci a gana
Shugaban na Amurka ya ce takunkumin tattalin arzikin da ya sake kakaba wa Iran shekara guda da ta gabata ya na, a cewarsa, “addabarsu matuka,”ganin yadda shi Trump din ya yi matukar takaita hanyoyin sayar da man Iran a kasuwannin duniya
Da ma shugaban Faransa, Emmanuel Macron, ya sha kokarin shirya tattaunawar zaman lafiya tsakanin Amurka da Iran
Macron ya gaya ma wani taron manema labarai a gaban Trump cewa ya tattauna da shugaba Rouhani kuma, inji shi, shugaban na Iran na da niyyar ganawa da Trump
Jiya Lahadi shugaban Amurka, Donald Trump ya ce ya “sake wani tunanin” game da ci gaba da ta'azzarar da harajin ramuwar gayya ke yi tsakanin Amurka da China, amma Fadar White House ta yi sauri ta yi karin haske da cewa ya na nufin da ma ya kara haraji ma China fiye da yadda ya yi
A makon da ya gabata, kafin ya tashi zuwa Faransa don halartar taron shugabanin kasashe bakwai masu karfin tattalin arziki, Shugaba Trump ya kara harajin dala biliyan $550B akan kayayyakin China da ake shigar da su Amurka, bayan da Chinar ta ce za ta kara harajin dala biliyan $75B kan kayayyankin Amurka da ake shigar da su China, wanda shi ma martani ne na karin harajin da Trump ya yi mata gabanin nan
A jiya Lahadi, yayin da ya zauna don yin taron karin kumollon safe tare da sabon Firaiministan Birtaniya, Boris Johnson, ‘yan jarida sun tambaye shi ko ya na da na sanin saka harajin ramuwar gayyar da su ke yi da China, sai ya ce, Trump ya amsa da cewa, "Eh, tabbas
Tawagar Amurka ta samu jagorancin jami’in diplomasiyya Zalmay Khalilzad, wanda ba’amurke ne dan asalin kasar ta Afghanistan
Tawagar Amurka ta samu jagorancin jami’in diplomasiyya Zalmay Khalilzad, wanda ba’amurke ne dan asalin kasar ta Afghanistan
Kungiyar Taliban ta ce tana fatan a yau Lahadi za a kammala tattaunawar da take yi da Amurka, wacce za ta ba da damar a cimma matsaya kan yadda za a kawo karshen yakin Afghanistan da aka kwashe shekaru 18 ana yi
Zaman tattaunawan tsakanin bangarorin biyu da ke takaddama, wanda ake yin shi a karo na tara, ya gudana ne a inda aka saba yin taron, wato kasar Qatar da ke yankin tekun Fasha
Tawagar Amurka ta samu jagorancin jami’in diplomasiyya Zalmay Khalilzad, wanda ba’amurke ne dan asalin kasar ta Afghanistan
A jiya Asabar, kakakin Taliban Zabihulla Mujahid, ya fadawa Muryar Amurka cewa, bangarorin biyu suna kokarin shata yadda dakarun da Amurka ke jagoranta za su janye daga kasar ta Afghanistan
Korea ta Arewan ta yi alkawarin dakatar da duk gwaje-gwajenta idan Amurkan da Korea ta Kudu suka kammala atisayen hadin gwiwa da suka yi
Korea ta Arewan ta yi alkawarin dakatar da duk gwaje-gwajenta idan Amurkan da Korea ta Kudu suka kammala atisayen hadin gwiwa da suka yi
Korea ta Arewa, ta sake harba wani makami mai linzami kirar Ballistic, matakin da ya saba alkawarin da ta yi wa Shugaba Donald Trump na cewa ba za ta sake gwajin makamin ba
Korea ta Arewan ta yi alkawarin dakatar da duk gwaje-gwajenta idan Amurkan da Korea ta Kudu suka kammala atisayen hadin gwiwa da suka yi
Ko da yake, Shugaba Trump ya ce, shi ba ya kallon wannan gwaji a matsayin karya alkawari
Ya bayyana hakan ne gabanin ya kama hanyarsa ta zuwa taron kasashen da suka fi karfin tattalin arziki a duniya na G 7
Wani babban jami'i a gwamnatin Korea ta Kudu, ya ce har yanzu, suna fatan akwai kofar tattaunawa tsakanin kasashen biyu
Bayan da ya fuskanci matsin lamba daga bangarorin yan majalisa daga Republican da Democrats ya janye shawarar da ya yanke ta dakatar da taimakon da Amurka ke ba wa kasashen waje
Shugaban Amurka, Donald Trump, ya dau shawarar yanke taimako da Amurka ke baiwa kasashen waje cewa barna ce kuma bai dace ba, amma kuma ya janye bayan da wasu manyan ‘yan majalisa suka kalubalanci shawararsa
Shugaban kasar ya fito karara ya fada cewa akwai barna da almubazzaranci a taimakon da Amurka ke ba wa kasashen waje, ya kuma ce yakamata a sa hankali akan inda kudaden Amurka ke shiga, inji wani babban jami’in fadar Wahite House ya fadawa Muryar Amurka, ya ce dalili kenan da shugaban ya bukaci gwamnatinsa ta duba wannan lamari
Sai dai ‘yan majalisar dokoki na bangarorin Republic da Democrats sun bayyana damuwarsu ga matakin da fadar White House ta dauka na dakatar da taimakon kasashen waje da majalisun tarayya suka rattaba hannu akai
Wani hadimi a fadar White House yace akwai mutane da dama a majalisa da basu ra’ayin a yanke kudaden da ake barnatarwa wurin taimakawa kasashen waje
Bayan da aka fitar da Rasha daga cikin kungiyar manyan kasashe masu karfin tattalin arziki ta G-7 a shekarar 2014, yanzu haka shugaba Trump ya na so ta dawo cikin kungiyar
Jiya Laraba Shugaban Amurka Donald Trump, ya ce ya na so kasar Rasha ta dawo cikin kungiyar manyan kasashe 7 dinnan mafiya karfin tattalin arziki, ko G-7 a takaice, duk da ci gaba da rike yankin ruwan Crimea, mallakin kasar Ukraine, da Rashar ke yi
An fitar da Rasha daga kungiyar ce saboda yin gaban kanta da ta yi wajen hade yankin ruwan a 2014
Yayin da shugabannin kungiyar ta G-7 ke kama hanyar zuwa garin Biarritz na gabar tekun Atlantika a kasar Faransa, don yin taronsu na shekara-shekara a wannan satin, Trump ya ce zai yi ma’ana Shugaban Rasha Vladimir Putin ya dawo cikin wannan kungiyar
Trump ya nuna alamar rashin damuwa da yadda kasar Rasha ke ci gaba da daukar Crimea a matsayin yankin kasarta, a maimakon haka ya na ganin laifin tsohon Shugaban Amurka Barack Obama, saboda hade yankin na Crimea da Rasha ta yi
Shugaban Amurka Donald Trump, ya fada wa shugaban kungiyar ma'abuta bindiga ta NRA cewa, batun gudanar da kwakkwaran bincike kan duk wani da zai sayi bindiga, ba ya cikin matakan da za a dauka wajen magance matsalar harbe-harbe a Amurka
Shugaban ya ce ba lallai ba ne a yi hakan kamar yadda mujallar Atlantic da ake bugawa a nan ta bayyana a wani rahotonta
Mujallar ta Atlantic, ta ruwaito wani jami’in fadar White House, wanda ya ji Trump ya na tattaunawa ta wayar tarho tare da shugaban kungiyar ta NRA, Wayne Lapierre, inda ya ke kara jaddada masa matsayarsa, wacce ke nuna cewa, ai dama ana gudanar da bincike gabanin a sayar wa da mutum bindiga, saboda haka ba za a sake waiwayar batun ba
Bayan hare-haren da aka kai a kwanakin baya a birnin El Paso na jihar Texas da kuma Dayton na jihar Ohio, wadanda suka yi sanadin mutuwar mutane da dama, Shugaba Trump, ya nuna goyon bayan tsaurara bincike a kan duk wanda zai sayi bindiga, amma ga dukkan alamu, ya yi amai ya lashe
Tun dai bayan hare-haren ne shugabannin masu fafutukar ganin an tsaurara dokokin mallakar bindiga irinsu Joshua Howitz, su ke kiran da a dauki matakan da suka dace
“Ya ce idan har ana so a magance matsalar kai hare-haren bindiga, to ya zama dole a dauki mataki akan mallakar bindiga
Ministan harakokin wajen Rasha, Sergei Ryabkov ya zargi Amurka da cewa ta “zabi matakin neman tsokano zaman dar-dar na soja tsakaninta da Rasha
Ministan harakokin wajen Rasha, Sergei Ryabkov ya zargi Amurka da cewa ta “zabi matakin neman tsokano zaman dar-dar na soja tsakaninta da Rasha
A yau Talata, Rasha ta soki Amurka game da gwajin wani makami mai linzami wanda har zuwa makwanni uku da suka gabata an haramta shi a karkashin yarjejeniyar makamai tsakanin kasashen biyu
Ministan harakokin wajen Rasha, Sergei Ryabkov ya zargi Amurka da cewa ta “zabi matakin neman tsokano zaman dar-dar na soja tsakaninta da Rasha”, har ya kara da cewa ba za a shigar da Rasha cikin "tseren makamai ba
Kalamin nasa ya zo ne kwana guda bayan da Pentagon ta ba da tabaccin cewa Amurka tayi gwajin
A ranar Lahadi ne aka harba wannan makami mai linzami a tsibirin San Nicolas, dake jihar California ta nan Amurka¸inda kuma hukumomi suka ce an cimma biyan bukatar da aka so, don gwajin"ya yi tasiri sosai bayan yayi tafiyan sama da adadin kilomita 500 cikin sararin samaniya
Bayan da wani dan sanda mai suna Daniel Pantaleo ya shake wani bakar fata a shekarar 2014 mai suna Eric Garner ya mutu, dan sandan ya ci gaba da aiki har tsahon shekaru biyar sannan aka sallame shi daga aiki
Bayan da wani dan sanda mai suna Daniel Pantaleo ya shake wani bakar fata a shekarar 2014 mai suna Eric Garner ya mutu, dan sandan ya ci gaba da aiki har tsahon shekaru biyar sannan aka sallame shi daga aiki
Rundunar ‘yan sandan New York ta kori wani dan sanda farar fata, wanda ya shake wani bakar fatan da ya kama a shekarar 2014 har ya mutu, batun da ya kai ga zanga-zanga a fadin kasar
Kalaman bakar fatan mai suna Eric Garner, yayin da ya ke goshin mutuwa, wato “Ba na iya numfashi,” sun zama abin yawan ambato ga masu zanga-zangar, wadda ta haifar da muhawara a fadin kasar kan batun jinsi da kuma yawan amfani da karfin da ya wuce kima da ‘yan sanda ke nunawa
Wannan ya sa aka kafa kungiyar rajin kare bakaken fata ta “Black Lives Matter,” wato ran bakake ma na da muhimmanci
Kwamishinan ‘yan sandan New York, James O’Neill, ya fadawa ma manema labarai jiya Litini cewa an kori jami’in dan sanda, Daniel Pantaleo, daga aiki ne saboda mutuwar Garner
Ya ce sallamr ta biyo bayan shawarar da wani alkalin rundunar ‘yan sandan ya bayar kwanan nan
Kasar Isira’ila ta haramta shiga ma wasu ‘yan majalisar dokokin tarayyar Amurka biyu jiya Alhamis, wanda wannan zai tayar da wata sabuwar takaddama a muhawarar da ake yi, game da irin goyon bayan da Amurka ke bai wa wannan muhimmiyar kawar ta a yankin Gabas Ta Tsakiya
‘Yan majalisar dokokin tarayyar Amurka Ilham Omar da Rashida Tlaib, sun sha caccakar kasar Isira’ila da manufofinta kan Falasdinawa
Da sun shirya kai ziyara Isira’ila da wasu birane da dama a Yamma da kogin Jordan cikin ‘yan kwanaki masu zuwa
Mataimakiyar Ministan Harkokin Wajen Isira’ila Tzipi Hotovely, ta gaya ma wani dan jarida cewa, “Ba za mu kyale wadanda ba su kaunar ‘yancinmu na kasancewa cikin wannan duniyar su shigo cikin Isira’ila ba
Bisa ka’ida, daukar wannan mataki da mu ka yi, ya dace
Daf da bayar da sanarwar hanin, Shugaban Amurka Donald trump ya aike da sakon Tweeter da cewa, “Muddun Isira’ila ta amince ‘yan majalisa Omar da Tlaib su kai ziyara, hakan zai zama wata babbar gazawa
Sun tsani Isira’ila da dukkannin Yahudawa, kuma babu wani abin da za a fada ko a yi da zai canza masu ra’ayi
Dan shekaru 66 da haihuwa Epstein yana fuskantar shari’a kan tuhume tuhuman gwamnatin tarayya na safarar mata da ake lalata da su da ya hada da yara mata kanana da wasunsu shekarun su bai gaza goma 14
Atoni Janar din Amurka, William Barr, ya ba da umurnin a sa wasu masu gadin su biyu, da su tafi hutu daga gidan yarin tarayya nan da attajirin nan Jeffrey Epstein ya kashe kansa
Dan shekaru 66 da haihuwa Epstein yana fuskantar shari’a kan tuhume tuhuman gwamnatin tarayya na safarar mata da ake lalata da su da ya hada da yara mata kanana da wasunsu shekarun su bai gaza goma 14
Sai dai an tsinci Epstein ya kashe kansa a ranar Asabar yayin da yake tsare
Ana zargin ya rataye kansa ne da zanin shimfidar gado a cikin dakin da yake tsare inda yake jira a yi masa shari’a kan zargin cin zarafin yara ‘yan mata kanana
An dai cire Epstein a cikin jerin wadanda ake saka wa ido saboda kada su kashe kansu a gidan yarin da yake birnin New York a watan da ya gabata, ba tare da bayyana wani dalili kwakkwara ba, amma akwai umurnin da aka bayar ga masu gadi da su rika duba shi bayan kowanne minti 30
Ofishin wakilan cinakayya na Amurka ya ce an ‘dage zuwa ranar 15 ga watan Satumba
harajin da za a saka wa kayayyaki irinsu kananan komfutoci na laptop da allon komfuta na monitor, da wayoyin hannu da na’urar wasannin wasa kwakwalwa da wasu kayan wasan yara da takalma da kuma kayayyakin sakawa,
‘Dage saka wannan haraji da aka yi zai taimaka wa Amurkawa, wadanda ke sayen irin wadannan kayayyaki domin bayar da kyautarsu lokacin bukin Kirsimeti
“Abin da muka yi shine, mun jinkirta ne ta yadda ba zai shafi sayayyar bukin Kirsimeti ba, koda zai iya shafar mutane,” abin da Shuguban Amurka Donald Trump ya fada jiya Talata kenan
Haka kuma, Amurka ta janye haraji baki ‘daya ga wasu masu shigar da kayayyakin China da suka hada da kayayyakin kiwon lafiya da kare lafiya da na tsaron kasa da sauransu
An kammala zaman da aka kwashe kwanaki 9 ana yin sa a Qatar da goshin Asuba a yau Litinin, a cewar wani dan kungiyar ta Taliban
An kammala zaman da aka kwashe kwanaki 9 ana yin sa a Qatar da goshin Asuba a yau Litinin, a cewar wani dan kungiyar ta Taliban
Amurka da kungiyar Taliban sun kammala tattaunawar da suke yi a zama na takwas da zimmar cimma matsaya tsakaninsu domin kawo karshen yakin da ake yi tun shekaru 18 da suka gabata a Afghanistan domin share fagen tattaunawar zaman lafiya a tsakanin 'ya'yan kungiyar
An kammala zaman da aka kwashe kwanaki 9 ana yin sa a Qatar ne da misalin goshin Asuba a yau Litinin, a cewar wani dan kungiyar ta Taliban
An ci gaba da zaman ne a jiya da al’umar Musulmi a duk fadin duniya suka fara shagulgulan Sallah wanda za a kwashe kwanaki uku ana yi, wato Eid al- Adha
A wani takaitattacen jawabi, Zabihulla Mujahid ya ce, tattaunawar tana da “sarkakiya kuma tana tasiri” domin duka bagarorin biyu sun amince su tuntubi jagororinsu saboda abin da zai biyo baya
Mukaddashin shugaban hukumar tsaron cikin gidan Amurka, jiya Lahadi ya karesamamen da jami’an hukumar su ka kai a wasu masana’antun sarrafa abinci a Mississippi da zummar neman daruruwan bakin hauren da basu da takardun izinin zaman kasa, amma kuma ya amsa cewa lokacin da aka aka kai samamen bai dace ba, saboda 'yan kwanaki kalilan ne kawai bayan da wani mahari ya auna kuma ya kashe ‘yan Hisfaniyawa 22 a wani harin harbin kan mai uwa da wabi a El Paso na jahar Texas
Kevin McAleenan ya fada wa shirin gidan talabijin din NBC mai suna 'Meet the Press' cewa daga cikin mutane 680 da aka kama a samamen da aka kai kamfanonin biyar, dari biyu daga cikin sun aikata manyan laifuka don haka za a tasa keyarsu zuwa kasashensu na haihuwa
Wasu hotunan telbijin sun nuna kananan yara na kuka a lokacin da aka kama iyayensu aka kuma tsaresu a cikin samamen, kuma ba za su iya dauko su daga makaranta ba yayin da aka kammala karatu a ranar Larabar da ta wuce
Ya ce an sake mutane 32 daga cikin bakin hauren cikin awa guda kana aka sake 270 a cikin wuni guda, galibi saboda kula da ‘ya’yansu
A ranar Litinin din da ta gabata, Amurka da Korea ta Kudu suka fara atisayen, wanda ake shirin kammala shi a ranar 20 ga watan nan na Agusta
A ranar Litinin din da ta gabata, Amurka da Korea ta Kudu suka fara atisayen, wanda ake shirin kammala shi a ranar 20 ga watan nan na Agusta
Shugaban Amurka Donald Trump, ya ce, takwaran aikinsa na Korea ta Arewa, Kim Jong Un, ya “dan ba da hakuri” saboda gwajin makamai masu linzami da kasarsa ta yi
Ya kuma kara da cewa, Shugaba Kim, ya sha alwashin, zai dakatar da gwaje-gwajen, da zaran Amurka da Korea ta Kudu ,sun kammala atisayen hadin gwiwar da suke yi
Shugaban na Amurka ya ce, Kim ya ba da hakurin ne, a wata wasika da ya aiko masa, ya kuma ce, yana da burin “su hadu su tattauna” bayan an kammala atisayen
A ranar Litinin din da ta gabata, Amurka da Korea ta Kudu suka fara atisayen, wanda ake shirin kammala shi a ranar 20 ga watan nan na Agusta
Jiya Alhamis, magadan gari sama da 200 a Amurka, sun bukaci ‘yan majalisar dattawa da su dawo daga hutun lokacin barazar "Summer", su rattaba hannu kan kudurin dokar dakile wanzuwar bindigogi
Wannan kira na zuwa ne bayan harbe-harben kai mai uwa da wabin nan biyu da aka yi a karshen mako, da su ka yi sanadin mutuwar mutane 31 a jihohin Texas da Ohio
Babbar haduwar magadan garin Amurka, wadda ke wakiltar birane 214, wadda kuma shugabanninta su ka hada da ‘yan Republican da ‘yan Dimokarat, ta gaya ma Shugaban Masu Rinjaye a Majalisar dattawa dan Republican Mitch McConnell da kuma jagoran marasa rinjaye dan Dimokarat Chuck Schumer, cewa da matukar bukatar Majalisar Dattawa ta amince da kudurin, wanda tuni Majalisar Wakilai ta kada kuri’ar amincewa da shi a watan Fabrairu
Kudurin dokar ya tanaji binciken yanayin duk wani mai son sayen bindige, ya kuma tanaji tsawaita lokacin dakon amincewa da saye daga kwanaki uku, kamar yadda yake a yanzu, zuwa kwanaki 10 musamman ma idan binciken farko ya kai ga janyo ayar tambayoyi game da yanayin mai niyyar sayen bindigar
Schumer ya yi kiran da Majalisar Dattawa ta amince da kudurin, to amma McConnell ya ki a kada kuri’ar saboda baya goyon bayan kudurin dokar
Jami'an hukumar binciken manyan laifuka ta Amurka sun kama baki dake zama kasar ba bisa ka’ida ba kusan su 700 a wani samame da su ka kai kan wasu masana’antun sarrafa abinci a jihar Mississippi jiya Laraba, wannan shine kame mafi girma da aka taba yi a Amurka a cikin shekaru 10
An sanya mutanen da ake kyautata zaton bakin haure ne a cikin wata motar bas a wajen masana’antun a garuruwa shida dake jihar Mississippi, a yayin da ‘yan uwa da abokai suka zura ido suna kallon ikon Allah
Wasu daga cikin su sun yi ta fadi “ku kyale su” da karfi, a lokacin da motar bas din ke kwashe bakin
Wadanda suka shaida lamarin sun ce wasu daga cikin bakin sun yi kokarin tserewa amma aka kama su
Jami'an hukumar shigi-da-fici da kuma kwastam ta Amurka sun ce an kai bakin hauren wani barikin soja don gudanar da bincike akansu
Wasun su ma an makala masu wata na’urar lantarki a kafa don a sa ido akan su, a yayinda suke jiran ranar da zasu je kotu
Shugaban Donald Trump ya kai ziyara tare da mai dakinsa, don jinjinawa wadanda suka fara kai daukin farko da kuma tattunawa tare da iyalai da suke zaman makoki da wadanda suka tsira daga wannan bala’in
Shugaban Amurka, Donald Trump, ya isa Dayton, daya daga cikin biranen da aka kai hare-haren bindiga a karshen makon da ya gabata
A yau Laraba shugaba Trump, zai kai wata ziyarar garin El Paso na jihar Texas da yake kan iyaka ta kudu maso yammacin kasar, wanda shi ma a karshen makon da ya gabata aka kashe mutum sama da 20
Mazauna birnin na El Paso sun daura alhakin faruwar wannan lamari akan shugaban kasar saboda irin kalamansa da yake yi, wadanda ke ta da hankali, inda suka bukace shi da kada ya zo
Jami’an fadar White House sun ce ziyarar ta shugaba Trump da zai kai irin wacce ya saba kai wa a duk lokacin da aka samu irin wannan hari na kan mai uwa da wabi
A baya, shugaban na Amurka ya kai ziyara Parkland da ke jihar Florida da Las Vegas na jihar Nevada, wadanda duk garuruwa ne da aka kai hare-hare
Fadar ta White House ta ce, zai kai ziyarar tare da mai dakinsa don jinjinawa wadanda suka fara kai daukin farko da kuma tattunawa tare da iyalai da suke zaman makoki da kuma wadanda suka tsira daga wannan bala’in
Mai magana da yawun fadar White House, Hogan Gidley, ya fada jiya Talata cewa, Trump yana so ya je wadannan yankuna da suke cikin alhini, domin su yi addu’o’i tare, ya kuma yi musu ta’aziyyar wadanda suka rasa rayukansu
Ofishin babban hafsan sojan Koera ta Kudu ya ce Korea ta Arewa tas Arewa sake ta cilla wadanan makaman masu linzami masu cin matsakaicin zango guda biyu, zuwa yammacin kasar ne
Ofishin babban hafsan sojan Koera ta Kudu ya ce Korea ta Arewa tas Arewa sake ta cilla wadanan makaman masu linzami masu cin matsakaicin zango guda biyu, zuwa yammacin kasar ne
Korea ta Arewa ta sake cilla wasu makamai masu linzami da safiyar yau Talata, sannan kuma ta hada da jan kunnen makwabciyarta Korea ta kudu da cewa za ta iya daukar matakai don nuna rashin jin dadinta da atisayen hadin gwiwa tsakanin sojojin Korea ta Kudun da na Amurka da aka soma a cikin wannan makon
Ofishin babban hafsan sojan Korea ta Kudu ya ce Koera ta Arewa ta cilla wadannan makaman masu linzami masu cin matsakaicin zango guda biyu, zuwa yammacin kasar
Ya kuma kara da cewa makamin ya yi tafiyar nisan kusan kilomita 450 sannan ya tashi sama zuwa cikin sararin samaniya, inda ya yi tafiyar kilomita 37
Sau hudu ke nan, Korea ta Arewa tana gwajin makamin cikin kasa da makonni biyu irin wadannan makaman masu linzami da ke da gajeran zango guda hudu ne, abin da ya janyo shakku game da tattaunawar da aka so su yi a cikin watan da ya gabata
Shugaban ya yi Allah wadai da masu tsattsauran ra’ayin fifita jinsin farar fata, tare da kiran a shiga yin binciken kwakwa, ma duk wani mai neman sayen bindiga
To amma Trump baya ra’ayin daukar gagarumin mataki a majalisance, na dakile wanzuwar bindiga, inda hakan ya zama abin takaici ga masu ra’ayin daukar wannan matakin
Haka zalika, bai ma mai da martani ga masu sukarsa ba, wadanda su ka yi zargin cewa zafafan kalamansa na sukar bakin haure, musamman ma ‘yan kasar Mexico, sun taka rawa wajen samar da mummunan yanayi irin wannan
Trump ya yi jawabin ne a Fadar White House jiya Litini, bayan hare-haren nan biyu da aka kai sa’o’i 13 tsakanin juna, a El Paso da ke jahar Texas da kuma Dayton da ke jahar Ohio
Wasu daidaikun mahara ne dai su ka kashe jimlar mutane akalla 31 a biranen biyu, baya wasu da dama da su ka ji wa raunuka
Donald Trump ya bukaci a sauke tutocin kasar a gine-ginan gwamnati har na tsawon kwanaki biyar masu zuwa yayin nuna alhini
Donald Trump ya bukaci a sauke tutocin kasar a gine-ginan gwamnati har na tsawon kwanaki biyar masu zuwa yayin nuna alhini
A wani mummunan zub da jini na tsawon sa’o’i 13 a Amurka, wasu ‘yan bindiga biyu a wurare daban daban, sun kashe mutum 29 kana suka jikkata wasu da dama, yayin da hukumomi ke ci gaba da binciken musabbabin wadannan munanan hare-hare
A jiya Lahadi, shugaban Amurka, Donald Trump, ya bukaci a sauke tutocin kasar a gine-ginan gwamnati har na tsawon kwanaki biyar masu zuwa, “yayin nuna alhini da kuma alamar mutunta wadanda mummunan tashin hankalin ya rutsa da su a garin El-Paso na jihar Texas da kuma garin Dayton na jihar Ohio
Hukumomi sun ce za su nemi a yanke hukuncin kisa ga dan bindigar da ya kai hari a jihar Texas yayin da suke kallon lamarin a matsayin harin ta’addanci na cikin gida
Shugaba Trump ya fadawa manema labarai a jiya Lahadi cewa, nuna kiyayya "ba shi da muhalli a cikin kasarmu kuma muna aiki tukuru don mu hana faruwar irin wadannan hare-hare nan gaba
Ya kuma alakanta kashe- kashen da matsalar tabuwar hankali da wasu ke fama da ita
A wani zub da jini na tsawon sa’o’I 13 a Amurka, wasu mahara biyu a wurare daban daban, sun kashe mutane 29 kana suka jikata wasu da dama, yayin da hukumomi ke binciken musabbabin wadannan munanan hare hare
Shugaban Amurka Donald Trump, a jiya Lahadi, ya bukaci a sauke tutocin kasa a gine-ginen gwamnati har kwanaki biyar, domin nuna alhini da kuma alamar mutunta wadanda harbe harben ya rusa da su a El Paso da ke Texas da kuma Dayton dake jihar Ohio
Tsana ba ta da muhallai a cikin kasarmu, inji Trump a jiya Lahadi, yayin da ya ke magana da manema labarai, ya ce ana kokarin kare faruwar irin haka nan gaba
Ya alakanta kashe kashen da tabuwar hankali, ya kuma ce da safiyar yau Litinin zai yi cikakken jawabi a kan kashe kashen
Trump ya ce kasarmu tana taya wadanda suka rasa ‘yan uwa da abokan arziki a cikin harbe harben jimami da bakin ciki da kuma damuwa da wadanda suka ji rauni ke ciki sakamakon wannan hare haren rashin hankali
Wannan hari na baya-bayan nan, na zuwa ne ‘yan sa’o’i bayan wani harin kan-mai-uwa-da-wabi, da aka kai a garin El paso da ke jihar Texas, a kantin sayar da kayayyaki na Walmart, inda mutum 20 suka mutu kana wasu 26 suka jikkata
Wannan hari na baya-bayan nan, na zuwa ne ‘yan sa’o’i bayan wani harin kan-mai-uwa-da-wabi, da aka kai a garin El paso da ke jihar Texas, a kantin sayar da kayayyaki na Walmart, inda mutum 20 suka mutu kana wasu 26 suka jikkata
‘Yan sanda a birnin Dayton da ke jihar Ohio a tsakiyar yammacin Amurka, sun ce wani dan bindiga ya kashe mutum tara ya kuma jikkata wasu 16
A yau Lahadi rundunar ‘yan sandan ta bayyana kai wannan harin a shafinta na Twitter, inda ta ce “nan da nan ta tura jami’anta a lokacin da aka kai harin, kuma sun yi nasarar dakile shi ba da bata lokaci ba
‘Yan sandan sun ce an kashe, dan bindigar da ya kai harin, ba tare da sun ambaci sunansa ba
Kamfanin dillancin labaran Associated Press ya ruwaito mai mukamin Magajin Birnin na Dayton, Nan Whaley tana cewa, maharin ya sanya rigar sulke, ya kuma rike wasu karin harsashai wadanda zai dura idan na cikin bindigarsa sun kare
Wannan hari na baya-bayan nan, na zuwa ne ‘yan sa’o’i bayan wani harin kan-mai-uwa-da-wabi, da aka kai a garin El paso da ke jihar Texas, a kantin sayar da kayayyaki na Walmart, inda mutum 20 suka mutu kana wasu 26 suka jikkata
Tuni dai ‘yan sandan yankin suka ce suna binciken wannan hari a matsayin na nuna kiyayya
Wani sako da aka wallafa a yanar gizo gabanin harin, ya nuna kalamai na kiyayya da ke korafi kan yadda “al’umar Hispaniyawa suka mamaye” jihar ta Texas
Mutumin da ya wallafa wannan bayani, ya ce, akwai yiwuwar a kashe shi idan ya kai hari
"Harin yana da alaka da laifin nuna kiyayya, hukumar binciken manyan laifuka ta FBI na duba lamarin da sauran hukumomin tarayya, amma a halin da ake ciki a yanzu, muna duba yiwuwar tuhumar maharin da laifin kisa
” in ji, shugaban ‘yan sandan garin na El Paso, Greg Allen
Rahotanni sun ce ana tsare da wani matashi farar fata mai shekaru 21, wanda shi ake zargi da kai harin
Kakakin ‘yan sandan yankin, Sergeant Enrique Carrillo, ya ce an kama wani mutum da ake zargi da kai harin
Kakakin ‘yan sandan yankin, Sergeant Enrique Carrillo, ya ce an kama wani mutum da ake zargi da kai harin
Mutanen da ba a bayyana adadinsu ba, sun rasa rayukansu a wani hari-kan-mai-uwa da-wabi da aka kai a garin El Paso da ke kan iyaka a jihar Texas
‘Yan sandan yankin sun tabbatar da aukuwar wannan hari inda suka ce an cafke mutum guda da ake zargi da kai wannan hari
Da misalin karfe 11 na safe ne ‘yan sanda suka ce sun samu kira da rahotanni a kantin sayar da kaya na Walmart da kuma wani rukunin shagunan kasuwanci da ake kira Cielo Vista da ke gabashin birnin
Kakakin ‘yan sanda Sergeant Enrique Carrillo, ya ce an kama wani mutum da ake zargi da kai harin
Kafofin yada labarai sun ce mutumin wani namiji ne mai shekaru 21
Jaridar El Paso Times da ake wallafawa a yankin, ta ruwaito Magajin Garin na El Paso yana cewa, an kama mutane uku da ake zargi da hannu a hare-haren
Amma rundunar ‘yan sanda yankin ta ce mutum daya aka kama wanda ya bude wuta akan mutane
Ana sa ran takunkumin zai fara aiki kwanaki 15 bayan an sanar da majalisar dokokin kasar kan wannan mataki, wanda zai kai tsawon shekara guda
Ana sa ran takunkumin zai fara aiki kwanaki 15 bayan an sanar da majalisar dokokin kasar kan wannan mataki, wanda zai kai tsawon shekara guda
Amurka ta kakaba wasu sabbin tukunkumi akan Rasha, saboda hannu da aka same ta da shi a sakawa wani tsohon mai leken asirin kasar da ‘yarsa guba a Birtaniya
Wata sanarwa da ma’aikatar harkokin wajen Amurka ta fitar, ta nuna cewa, sabbin takunkumin, za su dakile duk wata dama da za ta ba Rasha ikon samun karin kudaden bashi ko wani taimakon daga Bankin duniya da hukumar lamuni ta duniya IMF
Sannan za a hana duk bankunan Amurka yin huldar kudi da Rasha, baya ga wasu tsauraran matakai da Amurkan ta dauka
Ana sa ran takunkumin zai fara aiki kwanaki 15 bayan an sanar da majalisar dokokin kasar kan wannan mataki, wanda zai kai tsawon shekara guda
Tsohon dan leken asirin na Rasha Sergie Skripal da ‘yarsa sun sha da kyar a bara, bayan da aka saka musu guba a birnin Salisbury da ke Birtaniya
Bayan da Amurka ta fice daga yarjejeniyar Mallaka da Amfani da makaman nukiliya masu cin matsakai cin zango, shugaban Donald Trump, ya ce yana fatan nan gaba za’a kulla wata sabuwar yarjejeniyar da zata maye wannan da ta wargaje a yanzu
A yau juma'a Amurka ta fice daga yarjejeniyar da ta kulla da Rasha kan mallaka da amfani da makaman nukiliya masu cin matsakaicin zango, domin ita ma ta kera nata sabbin makaman nukilyar, bayan da Rasha ta ki amincewa data lalata nata makaman na nukiliyar da kungiyar tsaro ta NATO ta ce mallakarsu ya karya yarjejeniyar da suka sakawa hannu
“Rasha ta ki barin a gudanar da ingantaccen bincike wajen tabattar da gaskiya ko ta nakasa makaman nata, kamar yadda aka tanada a karkashin Yarjejeniyar”, a cewar Sakataren harkokin Wajen Amurka, Mike Pompeo
Ya kara da cewa Rasha ce ke da alhakin wargajewar wannan yarjejeniyar
Pompeo, a cikin wata sanarwa, ya kara da cewa Amurka “ba zata zama ita kadai ce a cikin wannan yarjejeniyar da suka kulla ba wadda Rasha tana sane ta karya
Sai dai kuma shugaban Amurka, Donald Trump, ya ce yana fatan nan gaba za’a kulla wata sabuwar yarjejeniyar da zata maye wannan da ta wargaje a yanzu
Wannan mataki ne da ba a saba gani ba da Trump ya dauka, akan Ministan Harkokin Wajen Iran, Mohammed Javad Zarif
Wannan mataki ne da ba a saba gani ba da Trump ya dauka, akan Ministan Harkokin Wajen Iran, Mohammed Javad Zarif
A yau Alhamis, shugaban kasar Iran, Hassan Rouhani ya kira matakin da Amurka ta dauka na kakaba takunkumi akan Ministan Harkokin Waje na Iran a matsayin "wasan yara
A wani jawabi da ya yi wanda aka nuna a talabijin, Rouhani ya ce Amurka, ta yi ikrarin tana so ta hau teburin shawarwari da Iran ba tare da wasu sharudda ba, amma kuma sai ga shi ta sanya takunkumi akan Ministan Harkokin Wajen kasar
“Wannan mataki ne da ba a saba gani ba,” a cewar wani babban jami’in gwamnatin Trump, a lokacin da yake tattaunawa kan matakin da Amurka ta dauka, akan ministan harkokin wajen na Iran, Mohammed Javad Zarif
Umurnin takunkumin da Amurka ta sanya ya zargi Zarif da yin abubuwa a madadin jagoran kasar, Ayatollah Ali Khamenei, wanda kwanan nan aka sanya sa a jerin sunayen mutane na musamman da Baitulmalin Amurka ta sanyawa takunkumi aka kuma hana wani dan Amurka yin wata hulda da su
Masu neman tsayawa 'yan takarar shugaban kasa a jam'iyyar Democrats sun gwabza muhawara a dare na biyu, inda aka tabo muhimman batutuwa irin su kiwon lafiya da shigowar bakin haure da kuma aikata manyan laifuka
An yi matukar bugawa da daren jiya Labara, tsakanin tsohon Mataimakin Shugaban Amurka Joe Biden, da sauran masu neman tsayawa takarar Shugaban kasa a jam’iyyar Dimokarat, a kan batutuwan kiwon lafiya, da shigowar baki da matsalar aikata manyan laifuka, da kuma batun banbancin jinsi, a yayin da masu kalubalantar shi Biden din ke kokarin tunkude shi daga matsayinsa na dan jam’iyyar Dimokarat da ke kan gaba, wajen shirin karawa da Shugaba Donald Trump a zaben 2020
“Ina takarar zama Shugaban kasa ne don in ceto ran wannan kasar,” irin shelar da Biden ya yi kenan a dare na biyu na muhawarar masu neman tsayawa takara a jam’iyyar Dimokarat, a kan wani munbari a birnin nan mai cike da masana’antu na Detroit a jahar Michigan
Da Biden ya ce a ganinsa tsarin kiwon lafiyar da ‘yar takara Sanata kamala Harris mai wakiltar California ta yi tayinsa a wannan satin na cike da rudu, sai Harris, wacce ke tsaye ganga da Biden, ta mai da martani da cewa, “watakila dai ya rude ne saboda bai karanta ba
Biden ya yi watsi da wasu tsare-tsaren kiwon lafiya na gwamnati da Harris da sauran fitattun masu kalubalantarsa a jam’iyyar Dimokarat ke tayi, a maimakon haka, so ya ke a inganta tsarin kiwon lafiya na Obamacare, wanda aka bullo da shi yayin da ya ke Mataimakin Shugaban kasa Barack Obama
Da Warren da Sanders sun yi kiran da a kawo karshen tsarin kiwon lafiya da ke hannun kamfanonin inshora masu zaman kansu da ke bai wa ma’aikata miliyan 150 inshora ta hanyar ma’aikatansu
Da Warren da Sanders sun yi kiran da a kawo karshen tsarin kiwon lafiya da ke hannun kamfanonin inshora masu zaman kansu da ke bai wa ma’aikata miliyan 150 inshora ta hanyar ma’aikatansu
Manufofin da suka shafi kiwon lafiya a Amurka, su ne batutuwan da aka fi mayar da hankali akansu a muhawarar da masu neman tsayawa takarar shugabancin kasa karkashin jam’iyyar Democrat suak yi
Masu sassaucin ra’ayi sun kalubalanci Sanata Elizabeth Warren da Barnie Sanders, wadanda ke kan gaba a jerin masu niyyar kawar da shugaba Donald Trump a zaben 2020
Da Warren da Sanders sun yi kiran da a kawo karshen tsarin kiwon lafiya da ke hannun kamfanonin inshora masu zaman kansu da ke bai wa ma’aikata miliyan 150 inshora ta hanyar ma’aikatansu
Amma a muhawarar wacce aka yi a daren jiya Talata, an caccaki wadannan ra’ayoyin nasu kusan tun a farkon muhawarar da aka kwashe sa’o’i biyu ana yi a Michigan, jihar da ta kasance cibiyar kera motoci a Amurka
“Ba sai mun zagaya muna fadawa rabin al’umar kasar nan cewa, inshorar lafiyar da suke amfani da ita ba a shimfida ta bisa ka’ida ba,” a cewar tsohon dan Majalisa daga jihar Maryland John Delaney
Ya kuma kara da cewa, “wannan tsari ba shi da inganci, zai kawo cikas ga fannin na inshorar lafiya, hakan zai kuma sa a rufe asibitoci da yawa, wannan ba siyasa ta gari ba ce
Shugagan Amurka Donald Trump na cigaba da dulmuya cikin abin da masu sukarsa ke kira take-taken nuna banbancin launin fata, inda ya auna birnin Baltimore mai rinjayen bakaken fata, da kuma wani fitaccen mai wakiltar birnin a majalisar dokokin tarayyar Amurka mai suna Elijah Cummings,
Cummins shine ke jagorantar wani kwamiti mai matukar tasiri a majalisar wakilai, wanda ke kokarin gano sadarwar waya da aka yi ta yi tsakanin jami'an Fadar White House, ciki har da iyalin Shugaban kasa
Wani fasto na darikar Baptist mai suna Al Sharpton, wanda wani dan rajin kare 'yancin dan adam ne mai yawan sukar Shugaba Trump ta gidajen talabijin, shi ma ya gamu da fushin Shugaba Trump din, wanda ya tabo shi a wani sakon Twitter da ya tura da safiyar jiya Litini
Ya ce, "Shi dai Trump kamar yaro ya ke
Muddun aka tsangwameshi, to sai ya rama
Ya kara da cewa, "Bai da juriya, kuma bai da sahihin balaga," a cewar Al Sharpton a garin Baltimore
Ya kara da cewa, "Ya na ma da wata tsana ta musamman ga bakaken fata da sauran jinsinan da ba Turawa ba
Wani mahari ya hallaka mutum 3 tare da jikkata wasu mutum 15 a garin Gilroy na jihar California a wajan wani bikin da ake kira Garlic Festival
Hukumomi a yammacin jihar California ta Amurka sun ce wani mahari ya kashe akalla mutum uku a jiya Lahadi da yamma a wajen wani biki da ake kira “Garlic Festival”
Harin ya faru ne a garin Gilroy, wanda ‘yan sanda suka ce maharin ya kai harin ne dauke da bindigogi
Sannan wasu mutum 15 sun jikkata, amma babu wani tabbacin ko an harbe su ne
A lokacin da harin ya auku, da ma Akwai ‘yan sanda a wurin bikin, kuma shugaban ‘yan sandan garin na Gilroy, Scot Smithee, ya ce sun yi sauri suka fafata da wanda ake zargi kuma suka harbe shi har lahira
Smithee ya fadawa manema labarai jiya da daddare lokacin da ya ke masu dan takaitaccen bayani cewa wasu shaidu sun sanar da su cewa, ta yi wu akwai wani dan bindigar na biyu
Amma ‘yan sanda har yanzu ba su tabbatar da hakan ba, kuma ko da akwai wani mutum na biyu, ba su san ta yaya suka hadu akan harin ba
Shugaban Amurka Donald Trump ya sanar cewa shugaban ma’aikatar leken asiri ta kasa Dan Coats ya yi murabus bayan ya kwashe shekaru biyu a kan aiki kana yana aiwatar da shirye shirye masu cin karo da manufofin White House
Wani sakon twitter da Trump ya fitar jiya Lahadi na cewa Coat zai ajiye aiki a ranar 15 ga watan Agusta, Ya godewa Coats da aiki da ya yiwa kasar
Shugaban yace zai nada dan majalisa na Republican daga jihar Texas kuma mai biyayya ga Trump John Ratcliffe ya maye gurbin Coats
Trump ya kwatanta Ratcliffe a matsayin mai mutunci, tsohon Antoni janar na Amurka, wanda keda kwarewar da zai yi kyakkyawan jagoranci da kuma zaburar da kasar da yake matukar kaunarta
Hukumomin gwamnatin Amurka da ta Izra’ila, sun tabbatar da cewar gwajin makaman kare dangi da suke hadawa a jihar Alaska yayi nasara
Firai Minitan Izra’ila Benjamin Netanyahu, ya shaida hakan a yau Lahadi, yana mai cewa makamin kare dangi na Arrow-3, zai ba kasar shi damar maida martanin ga kasar Iran ta kowane bangare
Hukumar kere-keren makaman kare dangi ta Amurka, ta kira wannan shirin na Arrow-3 a matsayin “Cigaba mai dorewa
“Makamin a shirye yake, duk aka harba shi sai ya cinma buri,” a cewar Netanyahu, ya kuma kara da cewar “Duk makiyan mu su sani cewar, mun fi karfin su, zamu iya kare kanmu, kana mu iya kai musu farmaki
Wannan makamin na Arrow-3 da Izra’ila ta kera shine mafi karfi da zai iya wargaza duk wani hari da aka kaimata daga ko ina, wanda kamfani kera jirage sama na Amurka Boeing ya fara kerawa a shekarar 2017
An samu rabuwar kawuna tsakanin alkalan kotun kolin Amurka 5 da 4, inda alkalai biyar suka amince da baiwa shugaban Donald Trump billiyoyin da ya bukata, don cika alkawalin da yayi na gina Katanga tsakanin Amurka da kasar Mexico
Hukuncin na jiya Juma’a, ya warware matsayar wata karamar kotu da ta saka takunkumi, akan wasu kudade da suka kai dala biliyan $2
“Babbar nasara akan tsaron bakin iyaka, da bin doka” shugaba Trump kenan ya rubuta a shafinsa na Twitter
Wani lauya Dror Ladin, na kungiyar American Civil Liberties Union National Security Project, ya shaidawa kamfanin dillancin labarai na French News Agency, cewar al’ummar da ke kusa da bakin iyaka, da sauran jama’a, harma da kundin tsarin mulkin kasar mu zasu ga bai dai-daiba
Muddun akace Trump ne shugaba kasar, kuma idan ya iya samun nasarar taba kudaden da aka ware don tsaro, don cinma wani burin sa na kinjin, duk da cewar ‘yan majalisu sun ki amincewa da shirin
Hukumar kula da gidajen Yari ta Amurka ta shirya dawowa da hukuncin kisa a Amurka bayan kwashe shekaru 16 ba tare da ana yi ba, inda aka shirya cikin watanni masu zuwa, za a rataye wasu masu laifi biyar da kotu ta yankewa hukuncin kisa, Ma’aikatar Shari’a ta sanar jiya Alhamis
Hukumar kula da gidajen Yarin, za ta dauki salon da wasu jihohi su ke yi wajen amfani da magunguna domin sauya amfani da sinadarin allura da ake amfani da ita a baya
A cewar ma’aikatar harkokin wajen Amurka, yanzu haka an shirya kashe wasu mutane uku a watan Disamba, biyu kuma a watan Janairun Shekarar 2020
Ma’aikatar ta kara da cewa sauran kuma za a kashe su a nan gaba
A shekarar 2003 gwamatin Amurka ta kashe wani tsohon sojin Amurka Louis Jones bayan an kama shi da laifin sacewa da kashe wani soja dan shekaru 19
yanzhu haka akwai mutane 65 da gwamatin Amurka ta yankewa hukuncin kisa
Shugaban Amurka Donald Trump, ya ji dadin bayanin da tsohon mai bincike na musamman, Robert Mueller yayi a lokacin da ya bayyana a gaban wasu kwamitoci na majalisar wakilan Amurka guda biyu
Yana mai cewa shi da sauran ‘yan jam’iyyar sa ta Republican sun "ji dadin ranar" shugabar majalisar wakilai Nancy Pelosi, ta ce bayan bayanin da Mueller yayi game da binciken yiwuwar Rasha ta yi katsalanda a zaben Amurka, na shekarar 2016 da kuma zargin Trump ya hana shari’a ta yi aikin ta, 'yan jam'iyyar Democrat zasu ci gaba da gudanar da na su binciken akan shugaban da gwamnatinsa
Trump da ‘yan jam’iyyar Republican a majalisar dokokin kasar sun sha caccakar ‘yan Democrat dake majalisar wakilan kasar, akan gayyatar Mueller ya bada bahasi a gaban kwamitin binciken bayanan sirri da na shari’a, yana mai cewa bai kamata su ci gaba da wannan binciken ba
Amma maganganun da shugabannin majalisar wakilan kasar suka yi bayan zaman jin bahasin, na nuna alamun suna da niyyar su ci gaba da maida hankali akan fadar White House, ciki harda yiwuwar fara shirin tsige shugaban nan gaba idan suka sami kwararan hujjoji da kuma goyon bayan jama’a
Robert Mueller, ya fadawa majalisar dokokin Amurka cewa, binciken da ya gudanar kan shisshigin na Rasha a zaben 2016, bai wanke shugaba Donald Trump daga zargin cewa ya yi yunkurin hana binciken ba
Robert Mueller, ya fadawa majalisar dokokin Amurka cewa, binciken da ya gudanar kan shisshigin na Rasha a zaben 2016, bai wanke shugaba Donald Trump daga zargin cewa ya yi yunkurin hana binciken ba
A yau Laraba, tsohon lauya na musamman, da ya yi bincike, kan katsalandan din da Rasha ta yi a zaben Amurka na 2016, Robert Mueller, ya fadawa majalisar dokokin Amurka cewa, binciken da ya gudanar, bai wanke shugaba Donald Trump daga zargin cewa, ya yi yunkurin hana binciken ba, duk da cewa, Trump, ya yi ikrarin hakan
Yayin da aka fara kirga sa’o’i, a bahasin da yake bayarwa, shugaban kwamitin, da ke kula da fannin shari’a, Jerrold Nadler, ya tambayi Mueller, “shin ka wanke Shugaba Trump baki daya,” daga wannan zargi?
Sai Robert Mueller ya ce “a’a”, ya kuma kara da cewa, “sam ba a wanke shugaban daga zargin abin da ya aikata ba
Amma Mueller ya ce, ba za a iya tuhumar shugaba Trump da wani laifi ba, saboda wani dadadden tsari da ma’aikatar shari’ar Amurka, take da shi, wanda ya hana a tuhumi duk shugaban da yake kan mulki
Ya kuma kara da cewa, tawagarsa, da ta yi binciken, ta kwashe shekara tana neman hadin kan Shugaba Trump, domin ya zo gaba-da-gaba, ya ba da bahasi, amma, sai kawai ya amsa wasu tambayoyi a rubuce, ya aiko mana
‘Yan jam’iyyar Dimokarat a Majalisar dokokin Amurka sun zargi shugaban kasar Amurka Donald Trump da shugaban masu rinjaye na Majalisar dattawa, wandan dan Republican ne, da take-taken danne wani kudurin doka da aka gabatar da zummar kare zaben Shugaban Amurka na gaba daga duk wani katsalandan daga Rasha da sauran kasashe
Sun kuma yi gargadin cewa saboda take-taken Trump da Shugaban masu rinjaye na majalisar dattawa dan Republican Mitch McConnells, lokaci na kurewa na samar da ingantaccen tsari gabanin zaben 2020
“Da alamar shugaban masu rinjaye, bisa bukatar fadar White House, ya mai da take-taken murkushe duk wani kudurin doka mai inganci a matsayin babban abin da ya sa gaba,” a cewar Mark Warner, mataimakin shugaban kwamitin leken asiri, yayin zantawa da manema labarai lokacin wani taron manema labarai a ginin Majalisa jiya Talata
Kasar India ta musanta rade-radin da ake yadawa cewar ta bukaci shugaban Amurka Donald Trump, ya shiga cikin dadaddiya takaddama dake tsakanin kasar da Pakistan akan yankin nan na Kashmir
“Babu wani roko mai kama da hakan,” a cewar wani jami’i maimagana da yawun ma’aikatar harkokin wajen kasar Raveesh Kumar, wanda ya rubuta a shafinsa na Tweeter
Yace duk wata tattaunawa da ya kamata a yi tsakanin India da Pakistan, ana yinta ne kai tsaye a tsakaninsu
A jiya Litinin ne dai shugaba Trump ya furta cewar Firai ministan India Narendra Modi, ya roke shi da ya shiga tsakanin kasashen biyu akan rikicin yankin Kashmir
“Idan akwai hanyar da zan taimaka, ina farin cikin zama mai shiga tsakani don a dai-daita
” Trump ya bayyana haka jiya Litinin a fadarsa ta White House, lokacin ganawarsa da Firai ministan Pakistan Imran Khan
Dubban masu zanga-zanga sun yi dafifi a babban titin Puerto Rico, su na ta kiran da Gwamna Ricardo Rossello ya yi murabus daga mukaminsa
Idan aka hada da zanga-zangar ta jiya Litini, an yi kwanaki goma kenan a jere ana ta zanga-zanga a wannan tsibirin kasa, bayan da aka fito da wani kundi mai daruruwan shafuka na irin tabargazar da gwamnan da mukarrabansu su ka tafka a tatattaunawarsu
Wadanda suka shirya wannan zanga-zangar sun ce ana kyautata zaton miliyoyin mutane za su hallara, wato wajen sulusi guda kenan na yawan mutanen kasar
An gudanar da zanga-zangar ta jiya litinin din ne bayan da Rossello ya bada sanarwar murabus daga shugabancin jam’iyarsa, tare da cewa ba zai nemi wani wa’adin mulki ba a shekarar 2020; amma bai yi murabus ba
“Na san na yi kuskure, kuma na nemi ahuwa” a cewar Rossello a wani faifan video da ya wallafa a shafinsa na Facebook
Sai dai duk da haka, ‘yan majalisa daga jam’iyyar Republikan ta Trump, sun yi hasashen cewa ba za’a samu wasu bayanan da suka wuce wadanda aka ji a baya ba
Wani jigo a jam’iyyar Dimokrat a majalisar wakilai ya ce mai bincike na musamman Robert Mueller zai ba da muhimmiyar shaida da za ta ba da damar a kai ga tsige shugaba Amurka Donald Trump
"Wannan wani shugaban kasa ne da ya karya doka ta hanyoyi shida daga ranar lahadi,” inji shugaban kwamitin da ke kula fannin shari’a na majalisar wakilai, Jerold Nadler, yayin wata hira da aka yi da shi a gidan talabijin na Fox a jiya Lahadi
Sai dai duk da haka, ‘yan majalisa daga jam’iyyar Republikan ta Trump, sun yi hasashen cewa ba za’a samu wasu bayanan da suka wuce wadanda aka ji a baya ba
Shi ma a lokacin da yake tattunawa da gidan talabijin na Fox a jiya lahadi, dan majalisa Doug Collins, wanda shi ne babban dan jam’iyyar Republikan a kwamitin shari’ar, ya zargi ‘yan jam’iyyar Demokrat da sake komawa kan batutuwan da aka riga aka sani
Kafofin yada labarai da dama, sun ce an samu mace-macen ne a jihohin Maryland, Arizona da Arkansas
Jami'an lafiya a nan Amurka, sun ce tsananin zafin da ya mamaye wasu yankunan kasar, ya taimaka wajen mutuwar mutum akalla shida
Kafofin yada labarai da dama, sun ce an samu mace-macen ne a jihohin Maryland, Arizona da Arkansas
A jiya Asabar, hukumar kula da yanayi ta Amurka, ta yi gargadin cewa, za a fuskanci matsanancin zafi mai cike da hadari a wannan karshen makon da ake ciki, wanda zai iya haifar da matsananciyar gajiya da za ta sa har mutum ya fita a hayyacinsa, muddin mutane ba su bi matakan da suka dace ba
Hukumomin sun ta kuma ba da shawara ga ‘yan uwa da makwabta da abokanai, da su rika duba halin da junansu ke ciki, musamman ma gajiyayyu da ke zaune a daki ba sa iya fita, domin sanin halin da suke cike
A birane, hukumoki kuma ta ba da umurnin a bar tafkunan ninkaya ko kuma swimming pool su kasance a bude na tsawon lokutan da suka dara na da, tare da aikewa da sakonnin matakan da mutane ya kamata su dauka domin magance wannan zafi mai tsanani, inda a nan Washington, zai kai maki 38, a New York maki 33 duk a mataki na ma’aunin Celcius
Gwamnatin ta Trump ta kaddamar da wani shiri na sake komawa duniyar ta wata a shekarar 2024 da nufin sauka a duniyar Mars a karon farko nan da shekarar 2033
Gwamnatin ta Trump ta kaddamar da wani shiri na sake komawa duniyar ta wata a shekarar 2024 da nufin sauka a duniyar Mars a karon farko nan da shekarar 2033
Yayin da ake bikin cika shekaru 50 da a karon farko bil Adama ya saka kafarsa duniyar wata, Mataimakin shugaban Amurka, Mike Pence, ya jinjinawa Amurkawa nan uku ‘yan sama jannati da suka taimaka wajen kai wannan ziyarar ta farko a duniyar watan
A cewar Pence, abin da suka yi, ya wuce lashe rigerigen da duniya ke yi na zuwa Duniyar watan, domin sun taimaka wajen had akan Amurkawa, sannan a karon farko, daukacin mutanen duniya sun dukule wuri guda
A ranar 20 ga watan Yulin 1969, jirgin sama jannatin Amurka mai suna “Eagle” ya sauka, inda dan sama jannatin nan marigayi Armstrong ya saka kafarsa a karon farko a Duniyar wata
Wannan nasara ta zuwa duniyar wata, ta kara daraja Amurka a idon duniya, musamman ma lura da cewa a lokacin ana yakin cacar baka da Tarayyar Soviet wacce ita ma ta zamanto kasa ta farko da ta dasa tauraron dan adam a duniyar watan
A yau Asabar shugaban Amurka Donald Trump, ya fada a wata sanarwa cewa, kai wa ga duniyar watan, wani mataki ne na sharar fagen wasu aikace-aikace na zuwa za a yi nan gaba a duniyar ta wata
Gwamnatin ta Trump ta kaddamar da wani shiri na sake komawa duniyar ta wata a shekarar 2024 da nufin sauka a duniyar Mars a karon farko nan da shekarar 2033
“Zafi shi ne babban abin da ya fi kisa a yanayi daban-daban da ake da su, yana kisa fiye da mahaukaciyar guguwa da ambaliyar ruwa
” Inji  Andrew Grunstein, malami a sashen nazarin mahangar taswirar fadin duniya, wato Geography, a jami’ar Georgia da ke nan Amurka
“Zafi shi ne babban abin da ya fi kisa a yanayi daban-daban da ake da su, yana kisa fiye da mahaukaciyar guguwa da ambaliyar ruwa
” Inji  Andrew Grunstein, malami a sashen nazarin mahangar taswirar fadin duniya, wato Geography, a jami’ar Georgia da ke nan Amurka
Hukumar kula da yanayi ta Amurka, ta yi gargadin cewa, za a fuskanci matsanancin zafi mai cike da hadari a wannan karshen makon da ake ciki, wanda zai iya haifar da matsananciyar gajiya da za ta sa har mutum ya fita a hayyacinsa, muddin jama'a ba su bi matakan da suka dace ba
Hukumar ta kuma ba da shawara ga ‘yan uwa da makwabta da abokanai, da su rika duba halin da junansu ke ciki, musamman ma gajiyayyu da ke zaune a daki ba sa iya fita, domin sanin halin da suke cike
“Zafi shi ne babban abin da ya fi kisa a yanayi daban-daban da ake da su, yana kisa fiye da mahaukaciyar guguwa da ambaliyar ruwa
” Inji Andrew Grunstein, malami a sashen nazarin mahangar taswirar fadin duniya, wato Geography, a jami’ar Georgia da ke nan Amurka
A 'yan kwanakin nan, yanayi na zafi ya karu matuka a biranen da ke yammcin tsakiya da kuma gabashin Amurka
Hukumomin birane sun ba da umurnin a bar tafkunan ninkaya su kasance a bude na tsawon lokutan da suka dara na da, tare da aikewa da sakonnin matakan da mutane ya kamata su dauka domin magance wannan zafi mai tsanani
Makin zafin ya kai 38 Washington, babban birnin Amurka sannan ya kai 33 a birnin New York duk a mataki na ma’aunin Celcius
Wuni guda bayan ya bada bahasi game da halin da ake ciki a kan iyakar Amurka gaban ‘yan majalisar dokokin, shugaban hukumar tsaron cikin gida ta Homeland Security, ya kama hanyarsa zuwa kan iyakar Amurka da Mexico a karo na hudu a cikin ‘yan makwanni
Sai dai shugaban a wannan lokaci yaje kan iyakar ne tare da wata tawagar sanatoci, domin su ga irin yanayin da ake ciki a wurin
‘Yan majalisar da suka hada da ‘yan Democrats 12 da wani dan independent daya, sun ziyarci iyakar dake McAllen a jihar Texas inda ake yawan gudanar da harkoki da kuma sintirin jami’an tsaro, inda hukumomi suka tsare mutane dake kokarin shigowa kasar a cikin aikinsu
Wata sanarwar da ofishin shugaban Democrats a majalisar dattawa Chuck Schumer ya fitar na cewa tawagar da isa da safiyar jiya Juma’a ne tare da shugaban hukumar tsaron cikin gida Kevin McAleenan domin bincike da duban iyakar tare da tantance halin da ake ciki a kan iyakar kudancin kasar
Sanata Chuck Schumer yace tawagar taga wani matsuguni mai kyau a ziyarar wuni daya da ta kai wanda wata kungiyar taimako ta Katolika ke gudanar da ita
Kwararru a fannin yanayi sun ce, a wani dan lokaci, yanayin zafin a birnin Washington gundumar kwalambiya, zai kasance kamar na yankin hamadar Death Valley na jihar California mai matsanancin zafi
Yawancin yan kunan Amurka na fuskantar matsanancin yanayin zafi yanzu haka
A arewa maso gabashi da tsakiyar yammacin kasar, yanayin a ma’aunin gwaji ya riga ya hau sosai, kuma ana sa-ran zai iya karuwar da ba’a taba gani ba a cikin karshen makon nan
An riga an gargadi jama’a akan su yawaita shan ruwa a lokacin
Sai dai kwararru a fannin hasashen yanayi sun ce Amurkawa sama da miliyan 87 ke zama yankunan da ta yiwu yanayin zai tsananta zuwa ranar Asabar
Ana sa ran yanayin zafin a Washington DC, babban birnin kasar zai kai maki 43
‘Yar majalisar wakilan Amurka, Ilhan Omar ta kafe wani sako a shafinta na Twitter a daren jiya Laraba, inda ta nuna wani hotonta a dakin majalisar wakilan kasar, ta kuma rubuta sako zuwa ga shugaba Trump da magoya bayansa, wadanda cikin ‘yan kwanakin nan suka sha nuna cewa matar, wadda ba ba-Amurkiya bace, ta koma Somalia kasarta ta asali
Omar ta rubuta, “Ina inda ya kamata in kasance, wurin da nake wakiltar jama’a, sai kusan yadda zaku yi
Wannan sakon na zuwa ne bayan da Trump, ya caccaki Omar da wasu mata 3 da ba turawa ba, dake majalisar tarayyar kasar kwanaki hudu a jere, yana ci gaba da jefa alamar tambaya akan ko suna kishin Amurka yana kuma nuna cewa su bar kasar
“Ina gani kamar ba sa son Amurka,” abinda Trump ya ce kenan akan ‘yan majalisar Ilhan Omar, Alexandria Ocasio-Cortez, Ayana Pressley da kuma Rashida Tlaib
Ma’aikatar harkokoin wajen Amurka ta ce, wannan sanarwar ta sa Amurka ta zama kasa ta farko da ta dauki mataki akan manyan shugabannin sojojin kasar ta Burma
Ma’aikatar harkokoin wajen Amurka ta ce, wannan sanarwar ta sa Amurka ta zama kasa ta farko da ta dauki mataki akan manyan shugabannin sojojin kasar ta Burma
Gwamnatin Amurka ta sanya takunkumi akan babban kwamandan sojin Myanmar, Min Aung Hlaing da wasu manyan shugabannin sojin kasar, saboda “kisan kiyashin" da aka yi wa musulmi ‘yan kabilar Rohingya a jihar Rakhine da ke arewa maso gabashin kasar
Takunkumin da aka sanya wa Min Aung Hlaing, da mataimakinsa, Soe Win, da wasu shugabannin biyu da iyalansu, zai hana su shiga Amurka
Ma’aikatar harkokoin wajen Amurka ta ce, wannan sanarwar ta sa Amurka ta zama kasa ta farko da ta dauki mataki akan manyan shugabannin sojojin kasar ta Burma
Sakataren harkokin wajen Amurka, Mike Pompeo ya ce, “wani babban misali na rashin nuna adalci hukumomin sojan suka nuna, shi ne, yadda bayanai suka nuna cewa Min Aung, ya ba da umurnin a saki sojojin da aka samu da laifin aikata kisan kiyashin akan ‘yan kabilar ta Rohingya
Gwamnatin shugaba Trump na shirin hana yawancin masu neman mafaka a kudancin iyakar kasar, da ke shigowa Amurka, matakin da zai fi shafar ‘yan yankin Amurka ta tsakiya da suka ketaro ta cikin Mexico
Matakin gwamnatin, wanda ma’aikatar shari’a da ta tsaron cikin gida na Amurka suka sanar, ya hana mutane neman mafaka a Amurka idan sun bi ta wata kasa da ke bada mafaka kafin suka iso Amurka, a cewar wata takardar gwamnatin tarayya mai shafi 58 da aka wallafa jiya litinin
A wata sanarwa, Atoni Janaral na Amurka William Barr, ya bayyana cewar ana samun karuwar baki dake isa bakin iyakar Amurka da Mexico sosai, ya kara da cewa kadan daga cikin wadannan mutanen ne suka cancanci samun mafaka
'Yan majalisu dokokin Amurka guda hudu na Jam’iyar Democrats sun bayyana gaban manema labarai, a wani matakin bai daya na nuna jajircewa da yin tir da caccakar su da Shugaba Donald Trump ya yi ta kafar sada zumunta da kuma ta baka
Ya kaddamar da suka ta salon wariyar launin fata akan zabbabun yan majalisun wakilai guda hudu, wadanda dukkansu mata ne kuma 'yan tsirarun jinsi” a cewar Ilham Omar yar jam’iyyar democrats daga Jihar Minnesota wacce aka haifa a kasar Somalia kuma ta zama 'yar kasar Amurka, ta kuma kara da cewa wannan ajandar masu ra’ayin fifita jinsin farar fata ne a kasa
Trump ya sake wallafa wasu kalaman adawa a shafinsa na twitter inda yace dukkanni 'yan majalisu hudu su koma kasashen su da rikici da talauci yayi masu katutu, duk kowa da cewa ukku cikin su yan asalin Amurka ne
Biyu daga cikin matan wato Omar da Tlaib, sun kasance Musulman farko a majalissar dokokin Amurka kuma sunyi kiran da tsige Shugaba Trump
Babu wata alama da ta nuna a zahiri cewa an kaddamar da samamen kama bakin hauren da yawansu ya kai dubu 2,000 da ke zaune a nan Amurka ba bisa ka’ida ba, wadanda ake nufin mayar da su kasashensu na asali
A jiya Lahadi hukumomin Amurka suka bayyana cewa za su kaddamar da samamen na cafke bakin hauren
Mukaddashin hukumar shige da fice da kuma ta Kwastam, Chief Matt Albence ya ce, “akwai rukunin mutanen da muke kaikaita wadanda kotun shige da fice ta saurari kararrakinsu kuma alkali ya ba su umurnin su fice daga kasar
Sai dai bai ba da cikakken bayanin kan inda aka yi kamen ba ko kuma mutane na wa ake tsare da su
Amma fargabar da bakin haure ke ta nunawa na kai samame gidajensu a manyan biranen kasar ba ta bayyana ba, domin ba a ga jami’an tsaron suna fasa kofofin gidajen bakin hauren suna kama su ba
Ma’aikatan hukumar shige da fice da kwastam ta Amurka wato ICE a takaice sun kaddamar da wani samame a kan bakin haure a fadin kasar a jiya Lahadi da zummar kama bakin haure da hukuma ta kore su a cikin kasar domin a mayar dasu a kasashen su
Wannan aiki da shugaban Amurka Donald Trump ya tabbatar da shi a ranar Juma’a, zai maida hankali ne a kan daruruwan iyalai a wasu manyan birane, ciki har da Chicago da Los Angeles da kuma New York
Mutane na shigo mana cikin kasa ta barauniyar hanya, mu kuma zamu bi doka mu mayar dasu kasashen su, inji Trump
Ma’aikatan na kwastam zasu auna bakin haure galibi masu hadari ga jama’a
Darekta mai rikon kwarya a hukumar shige da fice ta Amurka Mathew Albence ya ce an gano bakin hauren ne a cikin takardun kotuna masu shari’a a kan bakin haure
Wannan aikin kai samame a kan bakin haure da gwamnatin Trump ta fara, ana sa ran zai farantawa wadanda suka zabe shi rai, saboda ya ciki musu alkawarin da ya dade yana fadin zai sa kafar wando daya da bakin haure marasa izinin zama kasar
Jam’iyar adawa a nan Amurka ta Democrats tayi Allah wadai da wannan aiki da ta kira rashin Imani da kuma auna iyalai da galibi sun fito ne daga kasashen tsakiyar nahiyar kudancin Amurka da suka zo ci rani
Su dai wadannan bayanai da aka wallafa a jaridar, sakonni ne na waya da manyan jami’an kasar Birtaniya ne kadai ya kamata su karanta
Su dai wadannan bayanai da aka wallafa a jaridar, sakonni ne na waya da manyan jami’an kasar Birtaniya ne kadai ya kamata su karanta
Tsohon jakadan kasar Birtaniya a Amurka, ya yi ammar cewa, janyewar da shugaban Amurka Donald Trump ya yi daga matsayar da aka cimma kan nukiliyar Iran, “babbar barnace ta fuskar diplomasiyya” da shugaban ya yi ga abin da tsohon shugaban Amurka Barack Amurka ya bari a baya, a cewar wasu sabbin bayanai da aka kwarmata, wadanda wata jaridar kasar ta Birtaniya ta wallafa
Jaridar The Mail ce ta wallafa sabbin bayanan a yau Lahadi, wadanda tsohon jakada Kim Darroch ya aika
A makon da ya gabata, jaridar ta wallafa wasu bayanan da aka kwarmata, wadanda suka nuna Darroch yana muzanta Shugaba Trump da gwamnatinsa
A ranar Larabar da ta gabata kuma, Darroch ya sauka daga mukaminsa bayan bullar bayanan na sirri a baina jama’a, lamarin da ya sa Shugaba Trump ya shiga shafinsa na Twitter ya kira Darroch a matsayin “shasha mai ji-ji da kai”, ya kuma ce gwamnatinsa ba za ta kara hulda da shi ba
Su dai wadannan bayanai da aka wallafa a jaridar, sakonni ne na waya da manyan jami’an kasar Birtaniya ne kadai ya kamata su karanta
A yau Lahadi ake sa ran jami’an hukumar shige da fice da ayyukan kwastam ta Amurka zasu kaddamar da wani aikin kamen bakin haure dake cikin kasar wanda a baya hukuma ta nemi su bar kasar
Wannan aikin kamen da shugaba Donald Trump ya tabbatar da shi a ranar juma’a, zai auna daruruwan iyalai a birane da dama ciki har da Chicago da Los Angeles da kuma New York
Jami’an hukumar kwastam zasu fi auna galibi mutane da suka fito daga kasashen tsakiyar nahiyar kudancin Amurka ne wadanda ake musu shari’a a kotunan bakin haure, inji darekta mai rikon kwarya a hukumar Mathew Albence
Ana sa ran sanarwar da shugaban kasar dan Republican ya bayar a wurin wani taron gangamin siyasa game da daukar matakai a kan bakin haure, ‘yan kasa da suka zabe shi zasu yi na’am da sanarwar
Su kuwa ‘yan Democrats sun yi Allah wadai da wannan aikin kamen, aikin da suka bayyana shi na rashin imani dake auna iyalai
Akasarin shugabannin hukumomin birane da dama, yawanci ‘yan Democrats sun yiwa dokokin biranen su gyaran huska ta yanda ba zasu amince da wannan aiki da hukumar kwastam ta fara ba na mayar da mutane zuwa kasashen su
Mazauna birnin New Orleans na jihar Louisiana a nan Amurka, sun kara kaimi wurin sayin kayan aiki domin inganta gidajen su da basu kariya daga mahaukaciyar guguwar nan ta Barry dake bugowa daga tekun Mexico
Jami’ai a birnin sun gargadi mazauna wurin su zauna a cikin gidajen su ban da wasu yankuna gabar teku guda biyu dake kudancin birnin da guguwar ta addabesu, lamarin da ya tilasta kwashe mutanen wurin
Masu yawon bude ido sun bar birnin a jiya Juma’a kafin isar guguwar da ake sa ran kadawa yankin da safiyar yau Asabar
Kanfanonin jiragen sama sun dakatar da jigila a yau Asabar
Cibiyar nazarin harkokin mahaukatan guguwa ta kasa tana sa ran guguwar Barry zata tattaru da karfi kafin ta zuba kuma zata abkawa gabar tekun a matsayin guguwa mai karfi na daya
Zata kuma zama guguwar farko mafi karfi a yankin Atlantic a wannan kaka
A jiya Alhamis ne, Burtaniya tayi zargin cewa, jiragen ruwan Iran, sun yi kokarin toshe hanyar da wani jirgin ruwan dakon man ta zai bi a yankin mashigin Homuz
A wata sanarwa da gwamnatin Burtaniya ta fitar, ta ce wasu jiragen ruwan Iran guda uku ne suka so su toshe hanyar, amma suka juya da baya, bayan sun samu sakon kashedi na baka daga wani jirgin ruwan yakin Burtaniya
Sai dai kuma sojojin Iran na musamman, sun musanta zargin da Burtaniya ta yi
Wata sanarwa daga kamfanin dillancin labaran Fars a Iran ta fada cewa, jiragen ruwan sintirin Iran sun gudanar da aikin su ne kamar yadda ya kamata, kuma basu shiga hanyar wasu jiragen ruwa daga wata kasa ba, mussaman ma, jiragen ruwan Burtaniya
A jiya Alhamis wata mai magana da yawun ma’aikatar harkokin wajen Amurka, Morgan Ortagus, ta yi Allah wadai da abunda sojojin ruwan kasar Iran sukai wa jiragen ruwan Burtaniya, ta na mai cewa wannan keta hakkin ‘yancin kasa da kasa ne
Fadar White House ta ba wasu jami'ai umurni, kamar tsohon mai bada shawara Don McGahn, akan kada su sake su amsa tambayoyi daga kwamitin shari'a na majalisar wakilan Amurka
Kwamitin shari'a na majalisar wakilan Amurka zai jefa kuri'a a yau Alhamis, akan ko ya bada umurnin kiran bada bahasi, ga jami’an da suka yiwa Trump yakin neman zabe na yanzu da na baya ko a’a
A zaman wani bangaren binciken da ake yi akan ko an nemi hana doka ta yi aikin ta, da batun rashawa da kuma batun manufofin gwamnatin kasar akan raba iyalai, da tsare yara a wasu cibiyoyi dake bakin iyakar kasar da Mexico
'Yan jam’iyyar Democrat, da suka jagoranci kwamitin sun bayyana takaicinsu, akan abinda suka kira rashin samun hadin kai daga fadar White House, da kuma ma’aikatun gwamnatin tarayyar kasar akan bukatar da suka gabatar ta neman yiwa jami’ai tambayoyi da kuma samun wasu takardu
Fadar White House ta ba wasu jami'ai umurni, kamar tsohon mai bada shawara Don McGahn, akan kada su sake su amsa tambayoyi daga kwamitin, a yayin da 'yan jam'iyyar Republican, ke zargin ‘yan Democrat da jan binciken da ake yi da kuma bata lokacin 'yan majalisar
Jakadan Birtaniya a Amurka Kim Darroch ya sanar da murabus dinsa a yau Laraba, yana mai cewa "ba zai iya ci gaba da aikinsa ba" biyo bayan kwarmata bayanan diplomasiyya, wadanda ke dauke da batanci ga shugaban Amurka Donald Trump
"Ko da yake aikina ba zai kare ba har sai zuwa karshen wannan shekarar, na yi imani da halin da ake ciki a yanzu, abin da ya fi dacewa shi ne a sake zaben sabon jakada," Darroch ya ce a cikin wata sanarwa
Darroch Ya kasance babban jami'in diflomasiyyar Birtaniya a Washington tun shekarar 2016
Ya kwatanta Trump din a matsayin “dan koyo," "matsoraci," kuma "marar kwarewa," sannan gwamnatinsa kuma "rikitacciyar ce da babu kamarta
Shugaban Amurka Donald Trump ya kira jakadan Burtaniya a Amurka Kim Darroch “sakarai” a wani yunkuri na watsi da rahotan da jakadan ya bayar kan Trump cewa shi “dakiki ne” kuma “maras kwarewa”
A cewar Trump ta shafin Twitter, “Jakadan Birtaniya wanda ba a maraba da shi a Amurka, ba wani mutum ba ne da aka damu da shi
Shugaban na Amurka ya ce Darroch, wanda shi ne babban jami’in diplomasiyyar Birtaniya a Washington tun shekarar 2016, “kamata ya yi yayi magana akan kasarsa da firaminista May, akan tattaunawar ficewar kasar daga Kungiyar Tarayyar Turai, wadda ta kasa idarwa, kuma kar ya ji haushin sukar da na yi kan yadda aka yi shirme wajen gudanar da al’amarin
Ya ci gaba da cewa, “na fada wa Theresa May yadda za ta cimma yarjejeniyar, amma ta bi wata hanyarta ta wauta, ta kasa idarwa
Cikin ‘yan sa’o’i da wadannan kalamai na Trump Sakataren Harkokin Wajen Burtaniya, Jeremy Hunt ya yi kashedi ga Trump, ya ce masa kalamansa ga Trump da Burtaniya na cike da “rashin mutunci kuma bai dace ba
” Hunt ya ce idan ya zama Firaministan Burtaniya bayan May ta sauka, zai bar Darroch ya cigaba da zama Jakadan Burtaniya a Amurka
A jiya litinin ne Shugaban Amurka Donald Trump, ya ce ba zai kara ma'amala da jakadan Burtaniya a Amurka ba, bayan da jakadan ya kwatanta Trump din da "dakiki," "matsorace," kuma "marar kwarewa," sannan gwamnatinsa kuma "rikitacciyar da babu kamarta
"Ni ban ma san wannan Jakadan ba," abin da Trump ya fada kenan game da jakada Kim Darroch
Ya kara da cewa, "to amma ba a ma son shi, ko kulawa da shi a cikin Amurka
Yayin da muryar Amurka ta tambayi fadar white house ko sun rubuta wa offishin jakadancin Burtaniya wasikar martani, sai fadar da White House ta ce a tuntubi Ma'aikatar Harkokin Wajen Amurka, wadda ita kuma ta ce a koma ga fadar ta White House
A halin da ake ciki kuma, kasar Burtaniya na ta fadi tashin gano wanda ya kwarmata wadannan sakonnin harkokin diflomasiyya na Darroch kama daga Washington zuwa kasarsa, Ingila
Tawagar ‘yan wasan kwallon kafar Amurka ta mata, ta lashe gasar cin kofin duniya bayan da ta doke Netherland da ci 2-0 a wasan karshe da aka yi a birnin Lyon na kasar Faransa
Wannan shi ne karo na hudu da kungiyar take lashe kofin na duniya a jeri -babu kakkautawa
Tawagar ‘yan wasan ta lallasa takwarorinta na nahiyar turai, da suka hada da Sweden, Spain, Faransa da Ingila kafin su kai wasan karshen, suka kuma doke Netherland, wacce ita ce zakarar nahiyar
Fitacciyar ‘yar wasan tawagar, Megan Rapinoe ce ta budewa Amurka kofar zura kwallaye bayan da ta yi nasarar buga penarti a minit na 61
Sannan sai ‘yar wasa Rose Lavelle ta kara wata kwallo ta biyu a minti na 69, aka kuma tashi a haka
Wannan sanarwa da Wonder ya yi, na zuwa ne yayin da a ‘yan kwanakin nan ake ta raderadin cewa ana yi masa aikin tsaftace jini da ake kira dialysis a turance, ko da yake babu wani rahoto da ya tabbatar da hakan
Wannan sanarwa da Wonder ya yi, na zuwa ne yayin da a ‘yan kwanakin nan ake ta raderadin cewa ana yi masa aikin tsaftace jini da ake kira dialysis a turance, ko da yake babu wani rahoto da ya tabbatar da hakan
Za a yi wa shahararren mawakin nan na Amurka Stevie Wonder dashen koda a watan Satumba mai zuwa
Dan shekaru 69 da haihuwa, Wonder wanda ya taba lashe kyautar Grammy Award har sau 25, ya sanar da hakan ne bayan da ya kammala wani wasan mawaka a birnin London
Mawakin ya ce tuni ya samu wanda ya ba da gudunmuwar kodar da za a dasa masa
Ya kuma ce zai yi wasannin uku a nan gaba, kafin ya dauki hutu, amma ya tabbatarwa dumbin mutanen da suka halarci wasan mawakan cewa “yana cikin koshin lafiya
Wannan sanarwa da Wonder ya yi, na zuwa ne yayin da a ‘yan kwanakin nan ake ta raderadin cewa ana yi masa aikin tsaftace jini da ake kira dialysis a turance, ko da yake babu wani rahoto da ya tabbatar da hakan
Cikin kwanakin biyun da suka gabata, wasu girgiza kasa masu karfin gaske sun faru a kudancin jihar California, da ke yammacin Amurka
Girgizar kasar ta baya-baya nan wacce ta auku a ranar Juma’a, ta kai karfin maki 7
1, ita ce kuma mafi karfin gaske da jihar ta taba gani cikin Shekaru 20, a cewar jami’ai
hukumomi sun ce a za a ci gaba da jin burbushinta har nan da wasu shekaru masu zuwa
A cewar Lucy Jones, kwararriya a fannin nazarin yadda girgizar kasa ke aukuwa, karfin girgizar kasar ta ranar Juma’a, ta kai ninkin-baninkin wacce ta abkawa wasu garuruwa a ranar Alhamis
Rahotanni sun ce dubban mutane a yankin da ake kira Ridgecrest suna zaune babu wutar lantarki
“An samu raunuka da dama, gidaje biyu sun kama da wuta, wayoyin wuta sun tsittsinke, tankuna iskar gas sun fashe, ire-iren wadannan abubuwan dama su kan faru idan aka yi girgizar kasa
” Inji David Witt, shugaban ma’aikatar kashe gobara a karamar hukumar Kern County a jihar ta California
Hukumomin sun kara da cewa, an ji jirin girgizar kasar ta ranar Juma’a, har zuwa yankin Sacramento da ke arewa mai nisa, sannan an ji ta har zuwa birnin Las Vegsa da ke can gabashin Amurka da kuma kudancin kasar Mexico
Yanzu haka lauyoyin gwamnatin Amurka sun himmatu sosai a kokarin da suke yi, na cika wa’adin umarnin kotu da ta bayar na zuwa yau juma’a da yamma, da su bada hujjojunsu na saka tambayar ko mutum dan kasa ne ko ba dan kasa ba, a cikin tambayoyin kidayar ‘yan-kasa da za’a yi a shekarar 2020, ko ta yanke cewar bata bukatar a saka tambayar da ka iya kawo rudani a cikin jerin tambayoyin da suke kunshe a takardar kidayar
Wasu kotunan tarayya da kuma jihohi da suke kalubalantar matakin da gwamnatin Trump ta dauka na ta saka tambayar ko mutum dan kasa ne ko ba dan kasa ba, a kidayar jama’a suna neman kotu ta fayyace musu matakin
Bayan da ma’aikatan shari’ar da na cinikayya na Amurka kawai suka ce sun janye abinda tun farko suka amince, ba zasu saka tambayar ko mutum dan kasa ba ne ko ba dan kasa ba a cikin takardun tambayoyin
Sai dai kotun kolin Amurka tuni ta yanke hukunci cewa hujjojin da gwamnati ta bayar domin saka tambayar dan kasa ba su gamsar ba, na hakikanin bayanan dalilin abinda ya kamata a tambaya lokacin kidayar jama’a a Amurka da ake yi duk bayan shekaru goma
Da safiyar jiya Alhamis ne aka samu girgizar kasa mai girman maki 6
4 a kudancin jihar California, lamarin da ya haifarwa dubban gidaje a yankin rasa wutar lantarki har ma da gobara
Girgirzar kasa mai karfin maki 6
4 ta afkawa kudancin jihar California da safiyar jiya Alhamis, inda ta girgiza mazauna yankin tare da haddasa gobara da yawa da kuma haifar da barna a garin Ridgecrest, dake da tazarar kilomita 180 daga arewa maso gabashin birnin Los Angeles
Ana kuma ci gaba da fuskantar wasu birbidin girgizar kasa
Dubban mutane sun rasa wutar lantarki a kusa da inda girgizar kasar ta fi karfi, bayan da ta fara da missalin karfe 10 da rabi da minti uku agogon yankin, kuma wani gida ya kone kurmus
Shugaban ‘yan kwana-kwana na karamar hukumar Kern, David Witt, ya fadawa manema labarai cewa “Mun samu mutanen da suka ji rauni da yawa, kuma an sami gidaje biyu sun kama da wuta
Haka kuma mun sami wata karamar wutar daji, falwayoyin wuta sun fadi, sai kuma fashewar iskar gas da aka samu, dukkansu akan samesu ne bayan an sami babbar girgizar ‘kasa
Shugaba Trump ya sanar da cewa, za a gudanar da sarawar, da ake yi wa Amurka, don nuna muhimmancin karfin ikon sojojin kasar, kuma za a nuna jawabinsa daga kan matakalar benen Lincoln Memorial
A yau Alhamis, Amurka ke bukin zagayowar ranar samun ‘yancin ta, a lokacin da ake wasan harba wuta, a sama da dare da ake kira Fireworks a turance, iyalai da abokan arziki kuma, su tattaru don bikin ranar a fadin kasar, bayan haka, shugaba Donald Trump, zai yi wani dan jawabi ga al’ummar kasar
Bukukuwan ranar 4 ga watan Yuli, na tunawa, da lokacin da Amurka, ta ayyana samun 'yancin kai daga Ingila, a shekarar (1776)
A babban birnin kasar, wato Birnin Washington, bukin ranar ya janyo dubban mutane, zuwa wurin da ake kira National Mall a birnin
Jiya Laraba, Trump ya rubuta a shafinsa na twitter cewa “za a yi bukin da ba a taba yin irin sa ba
Trump ya dora laifin matsalar bakin haure akan jam'iyyar adawa ta Demokarat
Trump ya dora laifin matsalar bakin haure akan jam'iyyar adawa ta Demokarat
Kwana daya, bayan da wasu hotuna dake nuna yanayin tashin hankalin, da ake ciki a wasu cibiyoyin tsare bakin haure guda biyu a jihar Texas suka bayyana a yanar gizo, shugaban Amurka Donald Trump ya ce, in da yawancin bakin hauren su ke yanzu, ya fi masu akan in da suka fito
“Idan har bakin hauren, ba sa jin dadin yanayin da suke ciki a cibiyoyin da aka gina masu, to kawai ku fada masu, kada su zo kasar mu, abinda Trump ya rubuta kenan a shafin sa na yanar gizo jiya Laraba
Ya kara da cewa “kun ga an warware duk wata matsala
Trump ya dora laifin matsalar bakin hauren akan abunda ya kira “dokokin shige-da-fice na ‘yan jam'iyyar Democrats
“Mutane ne wadannan sun zo Amurka, don nemawa kansu rayuwa mai kyau, abinda Sanata Chuck Schumer, jigo a jam’iyyar Democrat, ya rubuta ke nan a twitter, a matsayin maida martini ga rubuce-rubucen Trump
Ya kara da cewa, lokaci yayi da ya kamata shugaban ya tuna da abubuwan da Amurka ke karewa
Wani sabon rahoto da Sipeta Janar na hukumar tsaron cikin gida ta Amurka wato (Homeland Security) ya fitar, ya kwatanta yanayin cunkoson da ke cibiyar da ake tsare da bakin haure a jihar Texas, a matsayin mummunan yanayi, inda har wani babban jami’in cibiyar ya ce yana yi wa ma’aikatansa fargaba, domin a kowanne lokaci lamarin zai iya rincabe wa
Rahoton wanda aka fitar da shi a jiya Talata, ya hada har da hotunan mutane tsare a cikin keji suna kwance a kasa, ba tare da suna wani abu ba
Sannan hotunan sun nuna yadda wasu mutane a wani daki suke tsaye, da wasu maza da mata daban sanye da abin rufe fuska, suna sauraren masu daukan hoton
Wani hoto na daban, ya nuna wasu mutum 88 da aka cusa a wani daki da aka gina domin zaman mutum 40, inda har daya daga cikinsu ya rike wani kwali da aka rubuta “a taimake mu
Rahoton ya bayyana cewa, wasu daga cikin bakin hauren sukan cusa safa a cikin ramin ban dakin da aka ajiye su, domin ya cushe a kira mai gyara don kawai su samu damar fita waje
Ma’aikatar tsaron cikin gidan Amurka na bincikin wani rahoto, dake cewar wani rukunin ma’aikatan hukumar na yanzu da a da suna cikin masu dabi’ar rubuce-rubuce a shafin Facebook
Inda suke kalaman batanci da nuna tsana da akidar banbancin launin fata akan jinsunan mutane daban-daban
Binciken da wata kafar labarai da ake kira “ProPublica” ta wallafa ya nuna cewa cin zarafin ya hada da hotunan fyade, da kalamai masu daci da suka shafi mutuwa akan bakin haure, harma da habaici akan wannan mutumin dan kasar El-Salvador wanda ya mutu tare da diyarsa a cikin wani kogi
Shafin na Facebook ana kiransa da lakabin “I’m 10-15” lambar da ake baiwa bakin haure da suke tsare
Rahoton ya bayyana yadda ma’aikatan suka bayyana mutuar wani matashi mai shekaru 16 da ya mutu, a matattarar ajiyar bakin haure, da cewa “Ko oho, idan ya mutu, ai ya mutu ne kawai
Amurka ta ce, ba za ta taba barin Iran ta mallaki makaman nukiliya ba, bayan da Iran ta sanar da cewa ta haura adadin da aka kayyade mata na tara sinadarin Uranium, kamar yadda ta amince a yarjejeniyar kasa da kasa ta 2015, mai tsai da shirin nukiliyar Iran
A jiya Litinin ne fadar White House ta fada a wata rubutacciyar takarda cewa, ba za'a ba kasar Iran damar ci gaba da inganta sinadarin Uranium nata ba, kuma Amurka zata ci gaba da matsa mata lamba
Za mu ci gaba da matsa wa kasar Iran har sai shugabannin kasar sun canza salo, a cewar fadar White House
Da safiyar jiya Litinin ne Ministan harkokin wajen Iran Javad Zarif, ya fada wa kamfanin dillancin labarai na ISNA, cewa “Iran ta zarce adadin na kilo 300 Inda yanzu ya karu da kashi 3
Shugaba Donald Trump ya zama shugaban Amurka na farko da ya kai ziyara a Korea ta Arewa, inda ya taka ya tsallaka iyakar kasar, a lokacin da suke ganawa da shugaban korea ta Arewa Kim Jong Un a yankin da ba a gudanar da ayyukan soji
Bayan ya yi hannu da shugaba Kim a kan iyakar dake kauyen Panmunjom, Trump ya taka ya ketara layin soji da ya raba tsakanin kasashen koriyoyin biyu
Bayan haka Trump da Kim sun tsallaka zuwa cikin Kortea ta Kudu
Barka da sake ganinka, Kim yana fadawa Trump, yace bana tsammanin zan ganka a nan wurin
Tsallaka wannan iyaka wani babban girmamawa ne, inji Trump wanda ya gayyaci Kim zuwa Amurka domin sake wata ganawa
Trump ya fada a ranar Asabar cewa ganawar su ba zata wuce minti biyu ba
Sai dai tattaunawar da Trump ya kwashe mintoci hamin yana yi da Kim a sirrance ta zama tamkar wani taron koli
Ko da yake, babu wata alama da ta nuna cewa haduwar shugabannin biyu za ta zarce sama da ta daukan hoto kawai, amma mutane da dama suna fatan wannan gaisawa da suka yi za ta farfado da batun nukiliyan da ta wargaje a baya
Ko da yake, babu wata alama da ta nuna cewa haduwar shugabannin biyu za ta zarce sama da ta daukan hoto kawai, amma mutane da dama suna fatan wannan gaisawa da suka yi za ta farfado da batun nukiliyan da ta wargaje a baya
A yau Lahadi, Donald Trump ya zama shugaban Amurka na farko mai ci, da ya shiga kasar Korea ta Arewa, a lokacin da ya ziyarci yankin da ruwansa da dakaru, wanda ya raba tsakanin Korea ta arewa da ta kudu
Shugaba Turmp ne ya gayyaci takwaran aikinsa Kim Jong Un, domin su yi wata ‘yar gajiyar ganawa a wannan yankin da ke kan iyakar kauyen da ake kira Panmunjom
“Ina so na ce, wannan babbar karramawa ce a gare ni, wacce ban yi tsammani ba, kawai cewa na yi, ga ni na zo, ina so na yi magana da Shugaba Kim, sai ga shi mun hadu, har ma na tsallaka kan iyaka, wannan babbar karramawa ce a gare ni
Ko da yake, babu wata alama da ta nuna cewa haduwar shugabannin biyu za ta zarce sama da ta daukan hoto kawai, amma mutane da dama suna fatan wannan gaisawa da suka yi za ta farfado da batun nukiliyan da ta wargaje a baya
Sai dai kasar ta China ba ta samu wani sassauci daga takunkumin da Amurka ta saka mata a baya
Sai dai kasar ta China ba ta samu wani sassauci daga takunkumin da Amurka ta saka mata a baya
Bayan wata ganawa da suka yi da takwaran aikinsa na China, Xi Jingping, Shugaban Amurka Donald Trump, ya ce zai dakatar da shirinsa na sake kara kudaden haraji akan kayayyakin China da ake shiga da su Amurka
Yayin da yake magana kan batutuwa da dama a wani taron manema labarai a karshen taron G20 na kasashen da suka fi karfin tattalin arziki a Japan, shugaba Trump ya kume ce zai bar kamfanonin Amurka su rika sayar da kayayyakinsu ga babban kamfanin sadarawa nan na Huawei
A baya Amurka ta haramtawa kamfanonin kasarta sayar da kayayyaki ga Huawei, bayan da jami’an tattara bayanan sirrin Amurka suka yi gargadi kan wata manhajar ta Huawei da ka iya zama barazana ga tsaron Amurka
Sai dai kasar ta China ba ta samu wani sassauci daga takunkumin da Amurka ta saka mata a baya
“Akalla a halin da ake ciki a yanzu, ba za mu dage takunkumin ba
Trump ya fada a yau Asabar cewa ya ji dadin yanda Yarimar ya sayi kayan aikin sojoji daga Amurka, ya kuma ce Yarimar ya taka rawar gani wurin kawo sauye sauyen tattalin arziki da harkokin jama’a a kasarsa
Shugaban na Amurka yaki amsa tambayoyi da ‘yan jarida suka masa ko zai tabo batun mutuwar dan jaridar nan na Saudi Arabia Jamal Kashoggi da ya faru a bara
Yarimar Saudiya dai ya sha sukar kasashen waje a kan kashe Kashoggi, kisar da aka aikata a ofishin jakadancin Saudiya a Istanbul a bara
Bayan wata liyafar karin kumallo da safiyar yau Asabar, fadar White House tace shugabannin biyu sun samu tattaunawa mai amfani, sun tattauna batun yawan barazana daga Iran da batun inganta kasuwar mai ta duniya da kuma wasu muhimman batutuwan kare ‘yancin bil adama
Shugaban Amurka Donald Trump, ya yiwa shugaban Rasha, Vladimir Putin, wani gargadi da kada ya kuskura ya sake yin shisshigi a cikin harkokin da suka shafi zaben Amurka
Yayin da yake ganawa da manema labarai tare da Putin a gefe guda a taron da ake yi na kasashe masu karfin tattalin arziki na duniya, da akewa lakabi da G-20 a birnin Osaka na kasar Japan
An tambayi Trump ko zai gayawa shugaban kasar Rasha da kada ya kuskura ya sake katsalandan a cikin harkokin zaben Amurka?
Sai dai lokacin da Trump yake bada amsa a lokacin yace Eh, tabbas zan tambaye shi, yana kuma murmushi a fuskarsa, zan gayawa shugaban Rasha cewa “kada ka sake yi mana shisshigi a harkar zaben mu
Ya kuma sake maimaitawa kadaka sake yi mana shisshigi a harkar zabenmu, yayin da ya nuna dan yatsa ga Putin
Wannan musayar akwai yuwuwar ta kara janyo shakku a cikin zukatan mutane da dama da suke ganin cewa Trump bai dauki abun da muhimmanci ba
Wannan ce haduwa ta farko a tsakanin shuwagabanni tun lokacin da kwamitin bincike na musamman na Robert Mueller ya kammala rahotonsa, inda yace babu hadin bakin ko kuma hadin kai tsakanin kwamitin yakin neman zaben Trump, na shekarar 2016 da kuma jami’an gwamnatin Rasha
‘Yan majalisar dokokin Amurka sun amince da wata doka don magance rikicin da ake fuskanta dangane da hanyoyin tallafawa bakin hauren dake kwararowa ta kan iyakar kasar da Mexico
‘Yan majalisar dokokin Amurka sun amince da wata doka don magance rikicin da ake fuskanta dangane da hanyoyin tallafawa bakin hauren dake kwararowa ta kan iyakar kasar da Mexico
Shirin dokar na neman a tanadi kudi sama da dala biliyan 4 daga kudaden da aka ware na agajin gaggawa don agazawa bakin hauren da aka tsare, musamman yara
Kuri’ar da aka kada inda ‘Yan majalisa 84 suka amince da dokar wasu su 8 kuma suka ki, na zuwa ne a daidai lokacin da ake cigaba da sa ido akan yadda gwamnatin Trump ke kula da masu kananan shekaru, a yayinda kuma mutuwar wani mutum dan kasar El Salvador da diyarsa a lokacin da suka yi kokarin tsallaka rafin Rio Grande zuwa Amurka ya janyo suka sosai
“Babu tantama yanayin da ake ciki a kudancin iyakar kasarmu babban tashin hankali ne ta fuskar taimakon agajin jinkai da tsaro,” a cewar Sanata Richard Shelby na jam’iyyar Republican daga jihar Alabama, ya kuma ce babu dalilin da zai sa a yi jinkiri wajen daukar mataki
‘Yan takarar shugaban kasa na jam’iyyar Democrat a Amurka sun gwabza muhawara a daren jiya Laraba a wani babban taron kemfe na zaben shekarar 2020 dake tafe da aka yi, dukan su muradin su shine su kada shugaba Donald Trump na jam’iyyar Republican bayan wa’adi daya a fadar White House
Wadda aka fi maida hankali akai ita ce Sanata Elizabeth Warren, daga jihar Massachusetts dake arewa maso gabashin Amurka wadda ra’ayoyin ‘yan kasar suka nuna tana kusa-da-kusa da tsohon mataimakin shugaban kasa Joe Biden daga jam’iyyar Democrat, masu farin jinin jama’a da zasu fafata da shugaba Trump a zaben da za a yi ranar 3 ga watan Nuwamba na shekarar 2020
Warren ta fadawa jama’ar da suka taru a Miami dake jihar Florida, da kuma miliyoyin jama’ar da suka kalli muhawarar a talabijin, cewa tana so ta maida gwamnati hannun jama’a
Shugaban Amurka Donald Trump na birnin Osaka, a kasar Japan, inda yake halartar wani taron koli da sauran shugabannin kasashen G 20
Shugaban Amurka Donald Trump na birnin Osaka, a kasar Japan, inda yake halartar wani taron koli da sauran shugabannin kasashen G 20
Taro na farko da ya halarta shi ne wata liyafar aiki da firayin ministan kasar Australia Scott Morrison inda a taron ya ce kasashen biyu kawayen juna ne sosai
A gefen babban taron kuma, ana sa ran Trump zai yi wasu tarukan, ciki harda ganawa da shugabar Jamus Angela Merkel da shugaban kasar Rasha Vladimir Putin a yau Alhamis, bayan haka gobe Jumma’a kuma zai gana da shugaban China Xi Jinping
Ana kuma sa ran Trump zai yi amfani da damar wadannan tarukan na G20 don bayyana cewa gwamnatin sa ta kuduri aniyar ci gaba da sanya takunkumin matsin lamba akan Iran, kuma yana neman ya dakile hanyar samun kudin mai a kasar, ya kuma sa a koma teburin shawarwari akan batun shirin nukiliyar Iran din
Tsohon Lauya na musamman da ya yi bincike kan katsalandan din Rasha a zaben Amurka na 2016, Robert Mueller, ya amince zai bayyana a gaban kwamitin da ke kula da fannin shari’a, da kuma kwamitin da ke kula da fannin tattara bayanan sirri na Majalisar Wakilan Amurka domin ya ba da bahasi - a wata mai zuwa
Shugabannin kwamitocin biyu, Jerrold Nadler da Adam Schiff, sun bayyana a wata wasika a daren jiya Talata cewa, Mueller zai bayyana a gabansu a ranar 17 ga watan Yuli, inda suka kara da cewa, kowa ya zaku ya saurari bahasinsa
Shi dai Mueller ya kwashe kusan shekaru biyu yana bincike kan katsalandan din da Rasha ta yi a zaben na 2016, da kuma zargin da ake yi cewa Shugaba Trump ya yi yunkurin hana doka ta yi aikinta ta hanyar hana binciken
Bayan da ya kammala binciken, Mueller ya fitar da wani tacaccen rahoto wanda aka fitar baina jama’a a watan Afrilu, wanda sakamakonsa ya nuna cewa kwamitin yakin neman zaben Trump bai hada kai da Rasha ba a lokacin zaben, amma kuma rahoton bai fitar da matsaya kan ko Shugaba Trump ya yi yunkurin hana doka ta yi aikinta ba
A yau Talata hukumomin kasar Iran sunyi watsi da matakin da Amurka ta dauka na kakaba mata takunkumi, don kawo karshen takun saka da ake tsakanin kasashen biyu
Iran din dai ta ayyana kiran na Amurka don sasantawa a matsayin wasan yara
A jiya Litinin dai shugaban Amurka Donald Trump ya rattaba hannu akan wani shirin kakaba takunkumin tattalin arziki ga shugaban kasar Iran Ayatollah Ali Khamenei, tare da wasu jiga-jigain hafsoshi 8 na rundunar sojojin kasar
Trump ya nemi Gwamnatin Iran ta sauya halayenta, ta mutunta bil’adama, kuma ta dawo kan taburin sulhu don warware matsalolin da take fuskanta
Mai baiwa shugaban kasar shawara a harkar tsaro John Bolton, a wata ziyara da ya kai yau a birnin Kudus, ya bayyana cewa kofar shugaba Trump a bude take don tattaunawa, amma Iran din ta ki amsa tayin na a sasanta
Jiya Litinin Shugaban Amurka Donald Trump ya kakaba ma kasar Iran abin da ya kira takunkumi mai zafin gaske na tattalin arziki, wanda takamaimai ya fi shafar shugaban addinin Iran, Ayatollah Ali Khamenei
Trump ya rattaba hannu kan umurninsa na shugaban kasa wanda ya ce zai hana Khamenei da Iran harkar cinikayya da duniya
Sakataren baitilmalin Amurka Steve Mnuchin ya ce wannan mataki ne da zai tsaida kaddarorin biliyoyin daloli na Iran
Trump, ya kira wannan umurnin na shi "mai karfi kuma wanda ya dace" a matsayin martanin Amurka ga kakkabo jirgi marar matuki na Amurka da Iran ta yi a makon jiya
Amurka ta ce jirgin na tafiya ne a yankin sararin sama na kasa da kasa, daura da Hormuz, amma ita Iran ta ce jirgin ya shiga yankin sararin samanta
Saura 'yan mintoci kawai jiragen Amurka su yi barin wuta kan Iran ranar Alhamis, sai Shugaba Trump ya yanke shawarar cewa ba zai dau irin wannan matakin sojin ba saboda harbo jirgin Amurka mara matuki da Iran ta yi, bayan da aka gaya masa cewa harin na iya sanadin mutuwar Iraniyawa kimanin 150
Yayin da yake jawabin sanarda wannan takunkumin, Trump ya ce, "Ina ganin mun nuna matukar hakuri, amma ba lallai bane mu kara daurewa irin haka a gaba
Amurka ta ce ta shirya tsaf don sake kakaba sabbin takunkuman karya tattalin arziki ga Iran a yau Litinin, a kokarin da take yi na ganin gwamantin Iran ta sauya halayenta
Amurka na shirin sake kakaba sabbin takunkumai akan Iran a yau Litinin, a wani yunkuri na kara durkusar da karfin tattalin arzikin kasar, da nufin sauya halayen gwamnatin ta Iran
Sakataran Harkokin Wajen Amurka, Mike Pompeo, ya kira sabbin matakan a matsayin masu “muhimmanci” amma ya ki ya yi cikakken bayyani ga manema labarai kan wannan mataki da Amurkan ke shirin dauka gabanin a ayyana shi a hukumance
Pompeo ya yi wadannan kalamai ne gabanin ya kama hanyarsa ta zuwa Saudi Arabiya da kuma kasar Hadaddiyar Daular Larabawa, a wani yunkuri da gwamnatin Trump ke yi na tattaro kan kawayenta domin a kalubalanci Iran
Ita dai Amurka tana kalubalantar Iran ne kan shirinta na mallakar makamin nukiliya
Amma Iran din ta musanta cewa tana ci gaba da kera makaman, inda har ta kulla wata yarjejeniya a shekarar 2015 da Amurka, Birtaniya, China, Faransa, Rasha da kuma Jamus na takaita shirinta na mallakar makamashi, da nufin kawar da fargabar da ake nunawa, inda za a sassauta mata takunkuman da aka saka mata
Shugaban Amurka Donald Trump ya ce baya neman yaki da kasar Iran kuma yana niyar tattaunawa da shugabanninta ba tare da wasu sharuda ba, amma kuma ya ce ba za a kyaleta ta ci gaba kera makaman kare dangi na nukiliya ba
Trump ya fadawa taron manema labaran NBC cewa idan Amurka ta shiga yaki da Iran za a ga abin da ba a taba gani ba, saboda lamarin zai yi muni matuka
Amma kuma ya kara da cewa shi ba haka yake bukatar ba
Shugaban na Amurka ya ce ba zaku iya mallaka makaman nukiliya ba
Idan kuma kuna so mu tattauna kofa na bude
In kuwa ba haka ba zaku ci gaba da fuskantar takunkuman tattalin arziki lokaci mai tsawo
Manyan jami’an Amurka a kan tsaro da suka hada da mai bada shawara a kan tsaro John Bolton da mataimakin shugaban kasa Mike Pence sun yiwa Iran kashedi cewa kada ta dauki janyewa da Trump ya yi na maida martanin soja a kan harbe jiragen Amurka mara matuka a yankin tekun Hormuz a matsayin rauni daga Amurka
Amurka ta gargadi Iran, inda ta ce kada ta dauki dakatar da harin da shugaba Trump ya ba da umurnin a yi, a matsayin “ragwanci
Amurka dai ta shirya kai harin martani akan Iran, bayan da ta kakkabo wani jirgin Amurka mara matuki a kusa da mashigin Hormuz
Yayin wata ziyarar da ya kai a Birnin Kudus gabanin ya gana da Firai Ministan Isra’ila Benjyamin Netanyahu, Mai ba da shawara kan harkokin tsaron Amurka, John Bolton, ya ce kada ita Iran din ko wata kasa da ke yi wa Amurka kallon hadarin kaji, su dauka rashin zuciya ne ya sa Amurka ba ta mayar da martani ba, domin ta yi amfani ne da “sanin ya kamata
Gargadin da Bolton ya yi, na zuwa ne sa’o’i bayan da Shugaba Trump, ba tare da ba da wani cikakken bayani ba, ya ce zai kara wasu sabbin takunkumi akan Iran a ranar Litinin
A ranar Asabar Trump ya bayyana hakan a shafinsa na Twitter, inda ya jaddada cewa, babu yadda za a yi Iran ta mallaki nukiliya, yana mai cewa, za a cire mata takunkuman da aka saka mata da zaran ta yi abin da ya kamata
A wani mataki mai al’ajabi, shugaban Amurka Donald Trump yace ya dakatar da batun aikin korar dubban bakin hauren da basu da takardun zaman Amurka da jami’an hukumar shige da fice zasu fara a yau Lahadi, har sai ‘yan makwanni masu zuwa
Bisa da roko da ‘yan Democrats suka yi, na jinkirtar da batun korar bakin hauren da basu da izinin zuwa makwanni biyu masu zuwa, domin gani ko Democrats da Republican zasu yi aiki tare a kan magance batun karbar masu neman mafaka da kuma matsalolin kan iyakar kudancin kasar, inji Trump a wani sakon Twitter da ya fitar jiya Asabar da rana
Rohatanni a kan shirin da hukumar fice da shige tayi na aiwatar da aikin korar dubun dubatar bakin haure, sun tada hankali wasu shugabannin jami’iyar Democrats a manyan birane da dama kana sun yi Allah wadai kuma suka tashi haikan domin taimakawa wadanda abin zai shafa
Kakakin majalisar wakilai Nancy Pelosi tayi magana da shugaban kasa da yammacin ranar Juma’a inda ta nemi ya jinkirta aikin korar, a cewar kamfanin dillancin labaran Associated Press
Pelosi ta bukaci ya fasa korar bakin haure kwata kwata
Ta kuma fitar da wata sanarwa a jiya Asabar tana kira ga Trump tun kafin ya sanar a sakon twitter cewa ya jinkirta aikin kamen bakin hauren, inda ta kuma roki shugaban kasar da ya nuna irin tausayawa da ya yi a ranar Juma’a a lokacin da ya fasa kai hari a kan kasar Iran
Shugaban Amurka Donald Trump ya umarci jami’an hukumar shige da fice ta migireshin da su fara kamen dimbin bakin haure da aka ce su bar kasar a cikin wani aiki da za a fara a gobe Lahadi, a cewar kafafen yada labaran Amurka
Wannan aiki da jaridar Washington Post ta fara rawaitowa, yana auna iyalai dubu biyu a manyan biranen Amurka inda galibin bakin haure ke zama, kamar su Houston, Chicago, Miami da Los Angeles
Jaridar Post tace ta samu bayanin samamen da za a kaiwa bakin haure ne a wurin wasu jami’an Amurka guda uku da suka nemi a sakaya sunayen su
Ita kuwa jaridar The Miami Herald ta ambato wasu birane da za a gudanar da kamen da suka hada da Atlanta, Baltimore, Denver, New Orleans, New York da kuma San Francisco
Trump ya aike da wani sakon Twitter a ranar Litinin cewa Amurka zata fara korar miliyoyin bakin haure da basu da iznin zaman kasar daga mako mai zuwa, amma kuma sai wannan sanarwar tazo ma jami’an migireshin da al’ajabi
Jami’an gwamnati sun ce an yanke shawarar korar bakin hauren da basu da iznin zama watanni da dama amma kuma jami’an migireshin sun ce ya zuwa farkon wannan mako babu wani batu kamar haka
Manyan jami’an hukumomin tsaro na Amurka sun kame bakunansu, sun ki cewa uffan akan rahottanin da ake bayarwa da ke cewa shugaban Amurka Donald Trump, ya bada umurnin akai wa Iran hari jiya Alhamis, amma kuma daga bisani ya janye umurnin ba tare da gabatar da wasu dalilai ba
Jaridar New York Times tace da farko shugaba Trump ya bada umurnin a kai farmakin jiragen sama akan wasu sansanonin da suka hada da wuraren da Iran ke girke makamanta masu linzamai da sauransu, kafin ya canza ra’ayinsa
Ita ma jaridar Washington Post da wasu kafofin labarai duk sun tabattar da cewa shugaba Trump ya bada umurnin a kai harin na ramuwar gayya, bayan da Iran ta kakkabo wani jirgi mara matuki na Amurka da ke shawagin leken asirai daga samaniya
Shima kamfanin dillacin labarai na Reuters ya tabattarda cewa Iran ta sami sakon Trump, jiya da dare daga hukumomin kasar Oman, inda aka sanar da ita cewa ana dab da kawo mata wannan farmakin
Saura kiris Amurka da Iran su gwabza jiya Alhamis bayan da aka kakkabo jirgin sintirin Amurka mara matuki mai suna Global Hawk a yankin ruwan Hormuz, al'amarin da Shugaban Amurka Donald Trump ya kira "mummunan kuskure
“Wannan wani sabon koma baya ne,” abin da Trump ya fada wa manema labarai kenan a jiya Alhamis a lokacin da ya ke ganawa da firai ministan kasar Canada, Justin Trudeau a fadar White House
Shugaba Trump ya kara da cewa wannan jirgin saman ya ratsa yankin ruwa na kasa da kasa ne
kuma muna da shaida a rubuce, ya kara nanata wa manema labaran cewa za ku ji anan gaba idan Amurka ta maida martani
Amma Iran, tace jirgin ya bi hanyar da bai kamata ba kuma ya karya dokar kasa da kasa
Akwai kwararan hujjoji da suka alakanta yariman masarautar Saudiyya mai jiran gado, Mohammed bin Salman da kisan dan jaridar nan Jamal Khashoggi a watan Oktobar da ya gabata a ofishin jakadancin Saudi Arabia dake birnin Istanbul na kasar Turkiyya, a cewar wata jami’a mai bincike akan hakkokin jama’a a Malajisar Dinkin Duniya
Agnes Callamard, mai bada rahoto ta musamman a Majalisar Dinkin Duniya akan kashe-kashen gilla, ta fada a wani sabon rahoto mai shafi 101 bayan da aka kwashe watannin 6 ana bincike, cewa kisan Khashoggi shiryayyen abu ne, kisan da aka yi ba bisa ka’ida ba wanda kuma kasar Saudiyya ke da alhakin sa a karkashin dokokin kasa-da-kasa
Ta kuma ce za a sanya takunkumi akan kaddarorin yariman dake kasashen ketare har sai kuma an kara samun hujjojin da suka tabbatar da cewa bai da hannu a wannan kisan
Callamard ta yi kira ga babban sakataren Majalisar Dinkin Duniya Antonio Gutteres akan ya fara bincike a hukumance akan kisan Khashoggi dan shekaru 59 da haihuwa, wanda don radin kansa yayi gudun hijira zuwa Amurka
Iran ta kakkabo wani jirgin saman Amurka mara matuki a wani lamari da jami’an kasar su ka ce ya faru a sararin samaniyar yankin Iran amma jami’an Amurka sun ce a wani sararin samaniyar kasa-da-kasa lamarin ya auku
Mai magana da yawun rundunar dakarun Amurka Kyaftin Bill Urban ya fada a yau Alhamis cewa wani makami mai linzame da aka harba daga kasa ne ya kakkabo jirgin na Amurka dake gewayar abubuwan dake faruwa a wani yankin kasa-da-kasa dake Hormuz
Ya ce Amurka ba tayi wani abu na tsokana da ya janyo harin akan jirgin leken asirin ta ba, ya kuma ce ana amfani da jirgin mara matuki don leken asiri ne, da sa ido akan abubuwan dake faruwa a gabobin teku da ta saman tekun
A bayanin da Iran ta bada, dakaru na musamman da ke sararin samaniyar kudancin lardin Hormozgan, a kusa da tekun Hormuz ne suka kakkabo jirgin
A ‘yan makonnin da suka gabata, zaman tattaunawa kan takaddamar cinikayya da kasashen biyu ke yi ta samu cikas, inda hukumomin Washington suka zargi China da janye jiki daga wata matsaya da suka cimma a tsakaninsu, zargin da Chinan ta musanta
Shugaban Amurka, Donald Trump, ya ce ya yi wata tattaunawa mai ma’ana ta wayar talho da takwaran aikinsa na China Xi Jingping, yana mai cewa suna shirin wata tattaunawa mai fadi, kan harkokin cinikayya a mako mai zuwa
Ana sa ran shugabanin biyu da za su hadu a taron kasashe 20 da suka fi karfin tattalin arziki a duniya na G20, wanda za a yi a Japan
Kamfanin dillancin labarai na Xinhua, ya ruwaito Shugaba Xi yana cewa, ya jaddadawa Trump muhimmanci su tattauna a mataki na bai-daya, inda ya kara da cewa, yin takaddama da juna ba ita ce masalaha ba
A dai shafinsa na Twitter Shugaban na Amurka ya wallafa cewa, ya yi ganawar da Xi na kasar China, inda ya ce tawagogin bangarorin biyu, za su yi wata ganawa ta sharar fage gabanin haduwar shugabannin biyu
A ‘yan makonnin da suka gabata, zaman tattaunawa kan takaddamar cinikayya da kasashen biyu ke yi ta samu cikas, inda hukumomin Washington suka zargi China da janye jiki daga wata matsaya da suka cimma a tsakaninsu, zargin da Chinan ta musanta
Yayin da yakin neman zaben Shugaban kasar Amurka na 2020 ke dada kankama, Shugaban Amurka Donald Trump ya kaddamar da yakin neman zabensa gaban cincirindon magoya bayansa, inda ya tabo wasu batutuwa masu sarkakkiya baya ga shagube da ya yi ta yi na burge magoya bayansa
Shugaban kasar Amurka Donald Trump ya kaddamar da yakin neman zabensa a karo na biyu a wani gangami a birnin Orlando na jihar Florida, ‘daya daga cikin muhimman jihohin da suka taimaka masa yin nasara a zaben shekarar 2016
Mahalarta gangamin sun yi masa maraba ta hanyar fadin “USA” abin da ya tuna masa da yadda ya fara yakin neman zabe shekaru hudu da suka gabata
Shugaban kasar ya ce “ta kasance fiye ma da wani gawurtaccen yakin neman zabe
Ta kasance wani tsarin siyasa mai kyau saboda ku,” a cewar Trump lokacin da yake fadin sakonsa iri ‘daya da na farkon lokacin da ya fara tsayawa takarar shugaban kasa
Ya ci gaba da cewa “wannan wani sauyi ne da mutane suka fara…
Wadanda suka yi imanin cewa dole sai ‘kasa ta fara kula da ‘yan kasarta da farko
Ya yin da yake tallata batutuwa irinsu tattalin arziki da tsaron iyakar kasa, shuguaban kasar kuma ya soko abokin takararsa a matsayin mai ra’ayin ‘yan gurguzu da ra’ayin gaba dai gaba dai wanda suke kokarin ganin sun bata shi da iyalansa, haka kuma suna yi masa kallon kaskanci shi da magoya bayansa
Shugaba Trump, ya yin da yake jawabi, ya kira wasu daga cikin kafafen yada labaren Amurka da cewa makaryata ne
A daren yau Talata ake sa ran shugaban Amurka Trump zai kaddamar da yakin neman zaben shi karo na biyo a birnin Orlando dake jihar Florida, amma tun a safiyar jiya Litinin wasu masoyansa suka kasa suka tsare, a bakin dakin taron Amway Center don samun wajen zama
Kimanin mutane 100 ne suka taru a harabar wajen, wasu sun ce tun karfe 4 na assuba suke wajen, kuma da yawansu sun zo da runfuna da kujerunsu, abubuwan kwalama da na sha, kana sun kawo lema don maganin ruwan sama da zafin rana
Da yawa daga cikin magoya bayan shi, sunce suna goyon bayan Trump ne akan tsarin shi na tattalin arziki, da kuma manufarsa akan bakin haure
Tun bayan hadurran da suka faru guda biyu, daya ga jirgin kasar Indonesia a bara da kuma dayan da ya faru cikin watan Maris a kasar Habasha, masu bincike sun yi imani wata na'urar gargadi ta taka rawa
Shugaban kamfanin Boeing, Dennis Muilenburg, ya amince cewa kamfanin ya tafka “kuskure” na kin yin cikakken bayyani ga kamfanonin jiragen sama da matuka jirge, da kuma jami’an da ke saka ido akan wata fitila da ke nuna alama ta gargadi a jiragen 737 MAX 8 da aka dakatar da amfani da su
Masu bincike sun yi imanin cewa fitilar gargadin wacce ke sashin matuka jirgi, tana hade da wata na’ura da ta taka rawa a munanan hadurran da suka faru na jiragen 737 MAX guda biyu – inda daya ya faru a kasar Indonesia a bara da kuma dayan da ya faru a kasar Habasha a watan Maris – wanda ya halaka mutum 356
Muilenburg ya fadawa manema labarai a wajan wani bikin nuna jiragen sama a Paris jiya Lahadi cewa, kamfanin Boeing ba ya tattaunawa akai-akai tare da wadanda suka sayi jiragen, inda ya ce, wannan abu ne da ba za a lamunta ba
Ya kuma kara da cewa kamfanin Boieng ya shiga wani hali na abin kunya
Sannan ya yi alkawarin cewa kamfani zai zama mai bayyana gaskiya a nan gaba, kuma zai himmatu wajen ganin ya sake janyo hankulan kwastomominsa, yayin da yake kokarin inganta jirgin na MAX 737 domin a ci gaba da amfani da shi
Amurka ta ce zata iya tabbatarwa jiragen ruwa dake kai-komo tsakanin tekun Peshan da tekun Oman babu wata matsalar sufuri kuma zata yi hakan ne ta hanyar diflomasiya ko kuma ta amfani da karfin soja, inda take ci gaba da kalubalantar Iran cewa itace ta kai hari a kan jiragen dakon mai a kan tekun
Sakataren harkokin wajen Amurka Mike Pompeo ya fadawa shirin labaran Fox na jiya Lahadi cewa, ko shakka babu Jamhuriyar Islamiyar Iran ce ta kai wannan hari a kan jiragen ruwa ‘yan kasuwa da zummar hana jiragen ratsawa ta wurin
Babban jami’in diflomasiyar na Amurka yace Amurka bata so wani yaki da Tehran, amma zata tabbatar da sufuri a kan hanyar dake hada yankuna tekun Peshan da tekun Oman, wani karamin yankin ruwan teku da jiragen raba mai ke amfani da su
Iran ta musunta zargin da Amurka take mata cewa tana da hannu a cikin a harin da aka kaiwa jiragen Norway da Japan da suke dakon mai da wasu sanadarai
Kwararru na ganin cewa, wannan rashin jituwa ta fuskar kasuwanci tsakanin Amurkan da India, zai iya shafar burin da kasashen biyu suka sa a gaba, na dakile karbuwar da China ke kara samu a kasuwannin duniya
India ta kara kudaden harajin da take karba kan kayayyakin Amurka da ake shiga da su kasar, yayin da takaddamar cinikayya ke kara zafafa tsakanin kasashen biyu
Wannan mataki na martani da Indian ta dauka, na zuwa ne kwanaki bayan da hukumomin Washington suka cire Indian daga jerin kasashen da ke da gatan yin cinikayya da Amurka ba tare da wata takura ba
Takaddamar cinikayyar har ila yau na zafafa ne, gabanin wata ziyara da Sakataren harkokin wajen Amurka Mike Pompeo zai kai a kasar
Amurka na son India ta ba kamfanoninta karin damar yin hadahada a kasuwanninta, ta kuma rage takunkuman cinikayya
Kwararru na ganin cewa, wannan rashin jituwa ta fuskar kasuwanci tsakanin Amurkan da India, zai iya shafar burin da kasashen biyu suka sa a gaba, na dakile karbuwar da China ke kara samu a kasuwannin duniya
Rundunar sojojin ruwan Amurka ta fitar da wani hotan bidiyo dake nuna wani jirgin ruwan Iran yana dauke da wasu na’urorin da basu fashe ba a jikin ‘daya daga cikin tankokin Man da aka kaiwa hari a tekun Oman
‘Daya daga cikin tankunan mallakar kasar Norway ne, sauran kuma na kasar Japan ne
Na’urar tana jikin tankar kasar Japan, tana gaba kadan daga ‘dayar na’urar da ta fashe,Tankar kasar Norway ta kama da wuta, inda hayakinta ya turnuke sararin samaniya wanda za a iya hangowa daga tauraron dan Adam dake sama
Sakataren harkokin wajen Amurka Mike Pompeo ya zargi Iran da laifin kai harin, wanda ya faru a gabar tekun Iran
Ya kuma ce, wannan hare haren rashin Imanin yana nuna barazana karara ga zaman lafiya da tsaro a duniya, kuma hari ne kan yancin zirga-zirga, lamarin da ba za a amince da barazanar da kasar Iran ke neman haddasawa
Amma shi kuma Ministan harkokin wajen Iran Javad Zarif, yace wannan harin da aka kai na baya bayanan, akwai alamomin tambaya, domin kuwa Firai Ministan Japan Shinzo Abbey, yana kasar Iran lokacin da suke tattaunawa da wani babban jami’in kasar Ayatollah Ali Khameini a Tehran,domin neman hanyar da za a sasanta tsakanin Amurka da Iran
‘Yan jam’iyyar Dimokradiyyar Amurka sun nuna damuwarsu bayan da Shugaba Donald Trump ya nuna cewa a shirye yake ya saurari duk wasu miyagun rahotannin batanci, da za’a kawo mishi daga kasashen ketare akan abokansa na adawa, har ma yake cewa yin hakan ba zai zama abu wani abin da za’a iya dauka a matsayin shisshigi a cikin harkokin zaben kasar ba
“Ina ganin akwai bukatar sauraron irin wannan bayanin, kuma ni ban ga wata illa a hakan ba”, a cewar Trump lokacinda yake hira da wakilan tashar talabijin ta ABC News jiya Laraba
Shugaban Amurka din ya kara da cewa, “Idan wani ya kira daga wata kasa kamar Norway, alal misali, ya gaya maka cewa yana da wani bayani akan abokan hamyya, ina ganin zanso naji abun da zai fada
Da aka tambaye shi ko yanason irin wannan shisshigin a harkokin zabe, sai yace “Ai wannan ba katsalandan bane, ai duk ‘yan majalisu sunayi
Shugaban Amurka Donald Trump ya fada a yau Laraba cewa yana cikin matsanacin matsin lamba na ya kaddamar da yakin neman a sake zabensa a zabe mai zuwa da za’ayi a shekarar 2020
Kamar yadda ya yi a shekarar 2017, yanzun ma ana sa ran cewa shugaban ba zai ba ta lokaci ba wajen ba da sanarwar niyyarsa aa neman a sake zaben nasa
Sai dai kuma tuni manyan ‘yan siyasan da ake sa ran za su ja da shi suka riga suka kaddamar da nasu yakin neman zaben don janyo hankalin masu jefa kuri’a zuwa ga kyamfen din su
Kan haka ne a jiya Talata aka fara musayyar bakaken maganganu tsakanin Trump din da mutumen da ake jin za su fafata sosai da shi a zabe mai zuwa, wato Joe Biden, tsohon mataimakin shugaban kasa, wanda ake kyautata zaton zai nemi jam’iyyarsa ta Democrats ta tsaida shi
‘Yan Majalisar Wakilan Amurka sun kada kuri’ar amincewa da shigar da ‘karan babban atoni janar na Amurka William Barr da kuma tsohon lauyan fadar White House Don McGahn kan ‘kin amsa goron gayyatar da Majalisar ta yi musu dake da alaka da binciken kan shishshigin da kasar Rasha ta yi a zaben Amurka
‘Yan Majalisun suna son a basu bayanai daga rahotan da mai bincike na musamman Robert Mueller ya yi, kan ko shguaban kasa Donald Trump ya yiwa shari’a karan tsaye ta hanyar yin katsalandan a binciken da aka yi, shi kuma McGahn sun son ya gurfana domin bada bahasi kana bin da ya faru cikin fadar White House
Amincewa da shigar da ‘karan zai baiwa shugabannin ‘yan jam’iyyar Democrat a Majalisar Wakilai damar daukar mataki na gaba, idan sun zabi yin hakan daga baya
Ranar Litinin, Majalisar Wakilai ta cimma yarjejeniya da ma’aikatar shari’a ta Amurka, da cewa zata mika musu muhimman bayanan da bincike Mueller ya tattara
Adadin bakin haure ‘yan kasashen Afrika da hukumar kula da shige ta Amurka ta kama sun karu
A shekarar da ta gabata an kama mutane kasa da dari, amma a ‘yan makonnin da suka gabata, yawan mutane da aka kama sun haye mutane 600
Tawagar ta bakin haure ‘yan Afrika wani bangare ne na mutanen da ake kamawa wadanda ba ‘yan kasashen Mexico da Amurka ta tsakiya ba ne dake tsallakowa zuwa cikin Amurka ta barauniyar hanya batare da izini ba
Duk da cewa mafi yawan bakin hauren da ake kamawa suna shigowa ne daga kasashen El Salvador da Guatemala da Honduras, yawan sauran wadanda kuma suke fitowa daga wasu kasashe na daban, ya haye kashi 4 cikin 100 na jimillar mutane kimanin 303,961 da aka kama a shekarar 2017
A wannan shekarar da muke ciki ta 2019 mutane 593,507 aka cafke, kuma mafiyawansu sun fito ne daga kasashen Angola da Kamaru da jamhuriyar Kongo da Nijar da Najeriya da kuma Somaliya
A jiya Litinin ne 'yan jam’iyar Demorats a majalisar walikan Amurka suka cimma yarjejiya da Ma’aikatar Shari’ar Amurka cewa zata gabaratwa majalisa muhimman takardun da mai bincike na mussaman Robert Mueller ya tattara yayin da yake gudanar da binciken
Muller ya kwashe kimanin shekaru biyu ya gudanar da bincike a kan ko shugaban kasa Donald Trump ya yi katsalandan a binciken da ake yi a kansa, na shishigin kasar Rasha a zaben Amurka na shekarar 2016
Dan majalisa Jerrold Nadler, shugaban komitin shari’a a majalisa wakilai, yace ma’aikatar shari’a zata bude musu muhimman takardun binciken Muller kana ta gabatar musu da muhimman shaida domin su tantance ko Trump ko kuma wani ya yiwa binciken shisshigi ko aikata ba daidai ba
Nadler ya kara da cewa dukkani mambobin komitin da suke zaman sauraren bahasin na Democrats da Republican zasu samu damar ganin takardun kuma zai basu damar aiwatar da alhakin da kundin tsarin mulki ya dora musu kana su yanke shawara a kan zargi da Muller ya yiwa shugaban kasa
Nadler yace bisa wannan yarjejeniya ce, zai janye kada kuri’ar da aka shirya yi a yau Talata a kan yiwuwar aza lafin rashin mutunta majalisa a kan Atoni Janar Billiam Barr saboda kin bayyana gaban majalisar ya bata bayanan da take bukata
Har yanzu akwai rashin tabbas da kuma damuwa a duka bangarorin biyu na iyaka bayan da shugaba, Donald Trump, a yau Litinin ya yi ikirarin cewa Amurka ta rattaba hannu, a abin da ya kira “wata muhimmiyar yarjejeniya da ta shafi shigar bakin haure kasar da kuma tsaro tare Mexico
Trump ya ki ya bayyana karin bayani akan abubuwan da ke ciki, kuma jami’an Mexicon sun musunta wani bangare na yarjejeniya kan kwararar bakin haure
Ga dukkan alamu, misali ne na shirye shiryen yarjejeniyar masu neman mafaka a yankin baki daya idan aka tabbatar da daukan matakan da suka amince da su a satin da ya gabata tsakanin Washignton da Mexico City don hana karuwa bakin haure daga Taskiyar Nahiyar Amurka zuwa Amurka
“Mun amince da matakan da muke dauka da muka gabatar da kuma muke fatan samun nasara, “Ministan Harkokin Wajan Mexico, Marcelo Ebrard, ya fadawa yan jaridu yau litinin
Amma idan basu amince ba, zamu ci gaba da shiga irin wannan tatattaunawa
A lokacin da ake tambayar sa a Mexico City kan wani bangare na doka da Mexico ta amince na ci gaba da kara siyan kayayyakin gona daga Amurka, yayin da Trump ya ke ba da shawara a wani sakon Twitter da ya wallafa, Ya ce Ebrard kawai ya ce, “matsalar bakin haure daban take da harkar cinikayya
A ‘yan kwananki masu zuwa ne majalisar tarayyar Amurka zata fara sauraren bahasi a kan rahoton bincike da Robert Muller ya gudanar a kan ko kasar Rasha tayi katsalandan a zaben shugaban kasar Amurka a shekarar 2016
A halin da ake ciki kuma ana kira ga kaddamar da wani bincike da ka iya kai ga tsige shugaban kasa Donald Trump
Sai dai Muller mai bincike na musamman da ya yi murabus kwananan nan bayan ya kammala aikinsa, ba zai bada da bahasi a gaban kwamitin shari’a na majalisar wakilai ba, wanda ke fara wani zaman saurer a gobe Litinin mai take “Darasi daga rahoton Muller, shisshigin shugaban kasa da wasu batutuwan aikata laifuka
Kwamitin zai saurari bahasi daga tsofaffin lauyoyin Amurka da wasu masana harkokin shari’a, ciki har da John Dean babban mai bada shaida a babban shari’ar Watergate a shekarun 1970 da kuma tsohon lauyan fadar White House a zamanin mulkin shugaban Amurka na waccan lokaci, Richard Nixon
A ranar Laraba kuma kwamitin tattara bayanan sirri a majalisa zai yi irin wannan zaman saurare mai take “Darasi daga rahoton Muller”
Kwamitin zai mai da hankali ne a kan bayanan leken asiri masu tattare da matsaloli da rahoton Muller ya kunsa
A nan kuma Muller da ma’aikatansa ba zasu bada bahasi ba, amma kwamitin zai saurari tsofaffin manyan jami’an hukumar binciken manyan laifuka ta FBI da suka hada da Robert Anderson da Stephanie Douglas
‘Yan Democrats sune ke shugabancin kwamitocin biyu, jamai’iyar dake huskantar rarraban kawuna a kan batun Muller
Yunkurin da kwamitocin majalisar suka yi na samun cikakkun bayanai a kan binciken Muller ya huskanci matsalolin abin da Trump ke kira hurumi da doka ta bashi a matsayinsa na shugaban kasa da kuma hana masu bada shaida su bayyana gaban majalisa ko kuma su gabatar da takardun shaida
Nan da wasu ‘yan kwanaki masu zuwa ne, majalisar dokokin Amurka za ta fara sauraren bahasi kan rahoton Robert Mueller dangane da binciken da ya yi kan katsalandin din Rasha a zaben shugaban kasar Amurka a 2016
Zaman sauraren bahasin na zuwa ne yayin da ake ci gaba da nuna matsin lamba kan a fara sharar fagen da za ta kai ga tsige shugaba Donald Trump
Sai dai Mueller wanda ya sauka daga mukamin shugaban kwamitin da ya yi binciken bayan da ya kammala aikinsa, ba zai ba da shaida a gaban kwamitin da ke kula da fannin shari’a ba a majalisar dokokin ta Amurka
A ranar Litinin mai zuwa kwamitin zai fara aiki kan sauraren bahasin da ya yi wa take da “darasin da za a koya a rahoton Mueller: Yadda shugaban kasa ya yi wa shari’a katsalandan da sauran laifuka
Shugaban Amurka Donald Trump yace Amurka da Mexico sun cimma yarjejeniya a kan batun bakin haure domin dakatar da haraji a kan kayan Mexico
"Ina farin cikin bayyana muku cewa Amurka ta sanya hannu a kan wata yarjejeniya da ta cimma tare da Mexico, a don haka an dakatar da haraji da Amurka ta shirya aiwatar da shi a kan kayayyakin Mexico da zai fara aiki a yau Litinin, har sai baba tagani", inji shugaba Trump a wani sakonsa na twitter
A nata bangare, Mexico ta amince da daukar kwararan matakai na dakile kwararan bakin haure da suke ratsawa da ta iyakar kudancinta
Ana daukar wadannan matakai ne domin rage kwararan bakin haure ko kuma hana bakin haure da basu da izini daga Mexico zuwa Amurka a cewar Trump
Tun da safiyar jiya Juma’a, Trump ya fada cewa akwai alamar nasara da zata kai bangarorin biyu ga cimma yarjejeniya a kan dakatar da batun haraji saboda hana bakin haure shiga iyakar Amurka
Koda yake ya kara da cewa, idan basu cimma yarjejeniyar ba, toh Mexico zata rika biyan harajin kashi biyar cikin dari daga yau Litinin
Jami’an Amurka da na Mexico sun koma kan teburin tattaunawa ne a jiya Juma’a a karo na uku domin nemo baki zaren dakile kwararn bakin haure daga nahiyar tsakiyar Amurka dake ketara iyakar kudancin Amurka, lamarin dake barazana ga kasuwanci tsakanin kasashen makwabta
A yau Juma’a ne Jami’ai daga Amurka da Mexico suke komawa kan teburin tattaunawa, don neman hanyar da za’a magance matsalar kwararowar baki haure daga kasashen nahiyar Amurka ta tsakiya, zuwa kan iyakar kudancin Amurka da ya janyo barazanar cinikayya tsakanin kasashen makobtan juna
A jiya Alhamis Amurka ta matsawa Mexico don ta kara kokarin hana karuwar bakin haure daga nahiyar Amurka, da suke tunkaro arewaci don zuwa Amurka
Yayin da shugaba Donald Trump, ya sake sabunta barazanar sa ta saka harajin kashi biyar cikin dari akan dukkan kayayyakin dake shigowa daga Mexico a sati mai zuwa idan dai ba’a cimma wata yarjejeniya ba
Mataimakin shugaban kasar Amurka, Mike Pence, yace ana samun ci gaba a zantawar da suke da Mexico a wannan satin
Sai dai amma ya kuma ce Amurka tana so kasar Mexico ta kara kokari, don hana kwararowar dubban bakin haure dake fitowa daga kasashen Guatemala, Honduras, da kuma El Salvador
Shugabannin Amurka Da Faransa sun yi jawabin a wata makabarta da ake kira Colleville-sur-Mer
Shugabannin Amurka Da Faransa sun yi jawabin a wata makabarta da ake kira Colleville-sur-Mer
Shugaban Amurka Donald Trump da shugaban Faransa Emmanuel Macron, sun jinjinawa zaratan sojojin da suka fafata a fagen daga, sun kuma jaddada muhimmancin hadin gwiwa, a tsakanin dakarun hadakar kasashen, a yayin da suka karrama bikin cika shekaru 75, da dakarun hadin gwiwa, suka kai farmaki, a lokacin yakin duniya na biyu, wanda ya kai ga samun nasara akan sojojin Nazi, da kuma kawo karshen yakin
Shugabannin biyu sun yi jawabin ne, a wurin wata makabarta, da ake kira Normandy American Cemetery, dake Colleville-sur-Mer, inda aka birne sojojin Amurka fiye da dubu tara
Macron, ya karrama wadanda suka sadaukar da rayukansu, kuma suka yi yakin neman 'yantan Faransa, shugabannin, sun fadi cewa, farmakin da aka kai a lokacin, ya canza makomar kasashen Turai, da duniya baki daya
Macron, ya yi jawabinsa, da Faransanci, amma daga baya, ya sauya zuwa Turanci, a yayin da ya juya ga wasu sojoji, ‘yan mazan jiya, da suka zauna a bayan sa
Shi ma Trump, a jawabinsa, ya karrama wadanda suka "sadaukar da rayukansu, domin 'yan uwansu, da kasashensu, da kuma neman ‘yanci
Taron shugabannin duniya a birnin Portmouth domin tunawa da dakarun hadakar kasashen nahiyar turai da suka yi taron dangi suka kuma samu nasara akan sojojin Nazi
Shugaban Amurka Donald Trump ya hadu da Firai ministar Birtaniya Theresa May da Firai ministan Canada Justine Trudeau da shugabar gwamnatin Jamus Angela Merkel da sauran shugabannin duniya a birnin Portmouth da ke kudancin Birtaniya, domin tunawa da dakarun hadakar kasashen nahiyar turai da suka yi taron dangi suka kuma samu nasara akan sojojin Nazi
Taron ya kunshi kade-kade da karanto tarihin abin da ya faru a lokacin, ciki har da inda Shugaba Trump ya karanta addu’ar da tsohon shugaban Amurka Franklin Roosevelt ya taba karantawa ga masu sauraren rediyo, bayan da aka fara mamayar sojojin na Nazi a shekarar 1944
Ita ma Sarauniyar Ingila Elizabeth ta 2 ta shiga cikin taron tare da tsoffin dakaru da suka taka rawa a wannan rana, wacce ake wa lakabi da D-Day
Jami’an tsaron kan iyaka sun kama sama da bakin haure ‘yan Afrika dari da hamsin suna kokarin shiga jihar Texas ta kan iyakar kudancin kasar, makon da ya gabata, bisa ga cewar hukumar kwastan da kare kan iyakoki
Ranar asabar jami’an suka kama wani gungun bakin haure 37 daga Afrika ta tsakiya wadanda suka tsallako suka shiga Amurka,hukumar tace bakin hauren sun hada da kananan yara daga Damokaradiyar Jamhuriyar Congo
Ranar alhamis da ta gabata da yamma jami’an tsaron kan iyaka suka kama wani gungun ‘yan Afrika su 116 suna ketare teku a yankin Del Rio
An nuna bakin hauren a wani hoton bidiyo sun dora ‘ya’yansu da ‘yan komotsansu a ka, suna ketawa cikin ruwa
Rahotannin sun nuna cewa mutanen sun fito ne daga kasashen Angola, Kamaru da kuma Congo
Yau Talata Frai ministar Burtaniyya Theresa May da shugaban Amurka Donald Trump sun nuna alamun yiwuwar fadada dangantakar cinikayyar dake tsakanin kasashen biyu a yayin da suka fara wani zama a birnin London
Da yake magana a wani zauren tattaunawa akan harkokin kasuwanci, Trump ya ce yana tunanin kasashen biyu zasu cimma muhimmiyar yarjejeniyar cinikayya wadda zata amfane su
Ita kuma May ta ce, ta yiwu Burtaniyya da Amurka su fadada dangantakar tattalin arzikin su ta hanyar cimma yarjejeniya, kuma gwamnatin ta yarda da barin kofofin kasuwanci a bude kuma ba tare da wani shinge ba
Trump ya nemi cimma yarjejeniyar kasuwanci da wasu manyan kasashe kawayen Amurka, ciki harda China, da zummar cimma sharuddan da zasu amfani Amurka
Kasar Mexico tayi gargadi ga shugaban Amurka Donald Trump akan barazanar da shugaban ya yi na labta wa kayan Mexico da suke shiga Amurka Haraji, inda take cewa wannan zai iya kawo illah ga kasashen biyu
A tattaunawar da aka fara a Washington, Jami’an kasar Mexico sunce tattaunawar su da shugaba Trump akwai adadin inda zasu kai domin karrama bukutar shi ta hana kwararar bakin haure shiga Amurka ta kasar Mexico domin kaucewa Karin haraji na kashi biyar a mako mai zuwa
Jami'an sun kara wata doka a yarjejeniyar dake bukata duk wani mai neman mafaka a Amurka da farko sai ya fara neman mafaka a Mexico tukunna
“akwai adadin da zamu iya kaiwa mu amince a yarjejeniya, adadin kuwa shine martabar Mexico, a cewar jakadan Mexico a Amurka Martha Barcena
Bercena ta kara da cewa harajin Amurka, zai iya haifar da matsalar tattalin arziki da rashin daidaito, wanda zai hana Mexico daukar mataki kan dakatar da kwararar bakin haure da suke shigowa daga Guatemala,Honduras, El Salvador
Shugaban Amurka Donald Trump yana ziyara a Birtaniya inda yake ganawa da iyalan masarautar kasar, sannan ana sa ran zai yi wata liyafar tare da Firai ministar Theresa May mai barin gado
A yau Litinin, Trump da uwargidansa Melania, suka samu tarbar Sarauniyar Ingila Elizabeth da Yarima Charles a lokacin da suka isa fadar Buckingham a jirgi mai saukar ungulu
Kafin ya tashi daga nan Washington, Trump ya ce tafiyar tasa “ za ta kayatar sosai” kuma yana tunanin cewa Amurka da Birtaniya suna da damar da za su yi aiki tare wajen kulla “gagarumar yarjejniyar kasuwanci” nan ba da jimawa ba
Ziyarar ta shugaba Trump na zuwa ne a daidai lokacin da Birtaniya ta ke cikin rudanin siyasa
Firaiminista May ta sanar a watan da ya gabata cewa za ta sauka daga mukaminta bayan da ta gaza cimma yarjejeniyar ficewar Birtaniya daga tarayyar Turai
Amurka ta shirya ba tare da wani sharadi ba ta tattaunawa da Iran domin kawo karshen tankiya tsakanin kasashen biyu, inji sakataren harkokin wajen Amurka Mike Pompeo a jiya Lahadi, amma kuma ya bayyana shakku ko Tehran zata amince da wata sabuwar tattaunawa
Ya ce mun shirya mu shiga tattauna bada wasu sharuda kafin tattaunawar ba
Pompeo yana fadawa manema labarai a Switzerland
Sai dai babban jami’in diplomasiyar Amurkan, ya kara da cewa yunkurin Amurka na kawo karshen miyagun ayyukan da wannan janhuriyar Islamiya hali ke yi zai ci gaba
Ya ce lallai Amurka ta kimtsa tsaf tayi koma kan teburin tattaunawa idan Iraniyawan sun amince zasu sauya halayensu kamar kowace kasa
Amma ministan harkokin wajen Iran Mohammad Javad Zarif ya fada a wata hira da labaran ABC a nan Amurka, cewa yin wata sabuwar tattaunawa da Washington abu ne da kamar wuya
Hukumomin kasar ta Amurka dai sun ce, wannan sabon tsari zai shafi kusan ‘yan kasashe waje miliyan 15, amma  ba zai hada da jami’an diplomasiyya ba
Ma’aikatar harkokin wajen Amurka, ta fito da wani sabon tsarin ba da takardar visa, inda za ta rika neman masu niyyar zuwa kasar su bayar da adreshin kafafen sada zumuntarsu
Hukumomi za su bukaci bayanai kan adreshin Facebook, Instagram, WhatsApp da na kafar aika sakonnin na email da kuma bayanai na wayoyin salula
Wadannan sabbin ka’idoji da Amurkan ta fitar ga masu neman yin kaura zuwa kasar da masu ziyara, na bukatar mutum ya ba da sunan da yake amfani da shi a kafafen sada zumunta da adreshin email da kuma lambobin wayoyinsa da ya yi amfani da su cikin shekaru biyar da suka gabata
Hukumomin kasar ta Amurka dai sun ce, wannan sabon tsari zai shafi kusan ‘yan kasashe waje miliyan 15, amma ba zai hada da jami’an diplomasiyya ba
Sannan za kuma a tambayi masu neman visar, ko wani na su na jika ya taba mu’amulla da ‘yan ta’adda
Tun dai a watan Maris din bara, aka mika bukatar fara amfani da wannan tsari
Shugaban ‘yan sandan yankin, James Cervera keya ce, “dan bindigar ya shiga cikin ginin ne, dauke da bindigar hannu nau’in da ake kira Calibre 45
‘Yan sanda a jihar Virginia da ke nan Amurka, sun bayyana sunan dan bindigar nan da ya harbe mutum 12 har lahira a matsayin Dewayne Craddock mai shekaru 40 da haihuwa, sun kuma ce daga wannan lokaci da suka bayyana sunan nasa, ba za su sake ambatarsa ba
Rahotanni sun bayyana dan bindigar a matsayin ma’aikaci a wata ma'aikata ta gwamnati, wanda ya kai harin yana mai cike da fushi
Ya kuma harbe mutun 12 ne a yankin Virginia Beach da ke bakin teku, inda shi ma daga baya ‘yan sanda suka harbe shi
Shugaban ‘yan sandan yankin, James Cervera keya ce, “dan bindigar ya shiga cikin ginin ne, dauke da bindigar hannu nau’in da ake kira Calibre 45
Shugaban ‘yan sanda ya kwatanta dan bindigar a matsayin ma’aikaci da aka batawa rai
Sai dai bai yi wani karin bayani ba kan wannan hari, amma ya ce yanzu haka ana akan bincike, duk da cewa sun fahimci shi kadai ya kitsa wannan hari
A kokarin daukar matakan hana kwararar bakin haure zuwa Amurka, Shugaba Donald Trump ya fada a shafinsa na twitter da yammacin jiya Alhamis cewa, Amurka zata kakabawa kayan kasar Mexico harajin kashi biyar cikin dari, wanda zai fara aiki a ranar goma ga watan Yuni
A cewar Trump ranar goma ga watan Yuni ne, Amurka zata saka harajin kashi biyar cikin dari a kan dukkanin kayayyakin kasar Mexico da suke shigowa kasar mu, har sai lokacin da bakin haure suka daina shigowa kasar mu ta Mexico sannan mu cire harajin
Trump ya fada a sakon twitter cewa harajin da zai karu a ranar daya ga watan Yuli zai ci gaba da karuwa har sai ya kai kashi 25 cikin dari kafin daya ga watan Oktoba, idan ba a magnace batun kwararan bakin hauren ba
Ya kara da cewa zai cire harajin idan har aka shawo kan mataslar bakin hauren
Da safiyar jiya Alhamis Tump, yace yana shirya yin wani babban jawabi a kan batun iyakar
A baya Shugaban ya zargi kasar Mexico da rashin daukar kwararan matakan hanawa bakin haure dake fitowa daga kasashen tsakiyar nahiyar kudancin Amurka shiga Amurka ta kasar ta shiga Amurka
Mai bincike na musamman kan batun yin katsalandan da Rasha ta yi a zaben shugaban kasar Amurka na shekara ta dubu biyu da goma sha shida Robert Muller karon farko ya yi jawabi ga al'ummar Amurka ,ya kuma bayyana cewa, ba zai fadi wani abu da ya shige bayanin da ya yi ba dangane da batun
A jawabin farko da ya yi a bainin jama’a, tun bayan da aka nada shi mai bincike na musamman a shekarar 2017, Robert Muller, ya fada a jiya Laraba cewa binciken da ya gudanar bai nemi dorawa shugaban kasa laifin yiwa sashen shari’ar Amurka shisshigi ba, amma kuma hakan baya nufin shugaban bai aikata wani laifi ba
Muller ya yi wadannan kalaman ne a ma’aikatar shari’a a Washington, inda ya bayyana batutuwan da dama da muhimmancin aikin binciken da aka bashi, domin tabbatar da yunkurin kasar Rasha na yin katsalanda a zaben shugaban kasar Amurka a shekarar 2016
Yace kamar yanda yake kunshe a cikin wani zargin aikata laifi da rukunin masu taimakawa shari’a ya yi, wasu jami’an sashen leken asirin Rasha da suke tare da ma’aikatar sojin rashan sun kaiwa tsarin zaben Amurka hari
Zargin aikata laifin ya nuna sun yi amfani da fasahohin zamani masu karfi suka yi kutse a computoci da shafin yanar gizo da kwamitin yakin neman zaben Clinton ke amfani da su
Yace sun sace bayananta na sirri kana suka badda kamarni a kan yanar gizo da kuma shafin WikiLeaks suka kwarmata bayanan Clinton da suka sace
Muller yace ya gudanar da aikinsa ne ta huskoki biyu, da farko ya gudanar da bincike a kan yunkurin yin katsalandan da Rasha ta yiwa zaben Amurka, kana ya kuma yi bincike a kan ko an yiwa binciken shisshigi, da ya hada da ayyukan shugaban Amurka Donald Trump
Muller yace tsarin ma’aikatar shari’a ya nun aba za a iya dorawa shugaban kasa aikata laifi yayin da yake a karagar mulki, saboda haka ne Muller da ma’aikatarsa suka gaza dorawa shugaban kasar laifi
A wani sakon Twitter a jiya Laraba, shugaba Trump yace Muller ya wanke shi daga aikata ba daidai ba, yana mai fadin cewa babu wani aikata laifi da rahoton Muller ya ayyana a kaina
Yace babu cikakken shaida a kan zargi da ake mini kuma a kasar mu mutum da babu shaida a kansa bashi da laifi
An rufe wannan Magana, Na gode, inji Trump
A yau Laraba, mai ba da shawara kan harkokin tsaron Amurka, John Bolton, ya ce, yana da tabbacin Iran ce ta kai harin da aka yi a farkon wannan watan, a kan wasu tankokin man fetur da ke gabar tekun Hadaddiyar Daular Larabawa
Sai dai kuma da yake jawabi ga manema labarai yayin ziyarar da ya kai Abu Dhabi, saboda abin da ya kira tattaunawa a kan "muhimman batutuwa masu alaka da tsaro a yankin," Bolton bai bayar da wata hujjoji ba
Amma ya kare zargin nasa akan Iran, inda ya ce, an harba nakiya mai fashewa akan tankokin man fetur
Iran ta yi watsi da zargin da ake mata na cewa ita ta kai wannan harin, kuma a yau Laraba mai magana da yawun ma'aikatar harkokin waje Abbas Mousavi ya ce Iran ba za ta amince da zargin da Bolton ya yi akan kasar ta ba
Jiya Talata aka fara sauraran ‘karar da jihar Oklahoma dake nan kasar Amurka ta shigar kan kamfanin hada magunguna Johnson & Jonshon, bisa rawar da kamfanin yake takawa a barkewar annobar kwayar ipioid a Amurka
Wannan itace shari’a ta farko irinta da aka taba yi, wadda ta zargi wani kamfanin hada magunguna da alhakin matsalolin ta’ammali da miyagun kwayoyi, wanda zai iya shafar sauran jihohi dake da irin wannan fushin
Da yake gabatar da jawabin bude shari’ar lauyan Jihar Oklahoma Mike Hunter, ya Kira barkewar annobar kwayar opioid da cewa “mummunar matsala ce da ‘dan Adam ya samar ga lafiyar al’umma a tarihin jihar da ma kasar baki daya
Hunter ya kwatanta matsayin kamfanin Johnson & Johnson da cewa kudi ya rufe masa ido yana yaudara tare da cutar da mutane
Masu hasashen yanayi a Amurka suna jan hankalin jama’a dangane da matsalolin ambaliyar ruwa da za’a iya samu a tsakiyar kasar yau Talata
Masu hasashen yanayi a nan Amurka suna kara jan hankalin jama’a dangane da matsalolin ambaliyar ruwa da za’a iya samu a tsakiyar kasar yau Talata
Hukumar kula da yanayi ta bayyanar da cewar an samu matsananciyar guguwa a gabashin jihar Indiana da yammacin jihar Ohio a daren jiya, wadda ta lalata gidaje da hanyoyi
Hukumomi na cigaba da nazarin irin barnar da guguwar tayi, amma dai har zuwa yanzu ba’a rasa rai ba
Tun a makon da ya gabata ne ake ta fama da matsalolin ruwa da guguwa mai karfi a jihohin tsakaiyar Amurka, wanda aka rasa rayuka a cikinsu, wadanda suka hada da jihohin Missouri, Oklahoma, Iowa da Indiana
An jadadda muhimmancin Karfafa dangantakar soji tsakanin Amurka da Japan, ganin irin yadda China ke ta kara zabura
A daidai lokacinda shugaban Amurka Donald Trump ke kammala ziyarar kwannaki hudu a kasar Japan, an jadadda muhimmancin Karfafa dangantakar soji tsakanin Amurka da Japan, ganin irin yadda China ke ta kara zabura
A safiyar yau firai Ministan Japan Shinzo Abe, ya shirya wa shugaba Trump liyafa a cikin wani jirgin ruwa mai suna JS Kiga dake jigilar jirage masu saukar ungulu
Shuwagabannin biyu basu ambaci kasar China ba, koda yake hankalin su yana kan Beijing din ne, akan matsayinta na soji a yankin
Shugaba Abe yayi magana akan inganata tsaro a yankin
Shi kuwa Trump cewa yayi idan Japan zata sayi Karin jirgin yaki kirar F-35 guda 105, akan kudi dala miliyan $100 kowanne jirgi daya, hakan zai taimakawa kasashen wajen kare kansu da ma sauran kasashe
Yayin da shugaba Donald Trump ke ziyara a Japan, mataimakinsa Mike Pence, ne ya ajiye furanni a gaban kabarin wani soja da ba’a san sunansa ba a makabartar da ke Arlington
Harkoki sun tsaya cik a yau Litinin a nan Amurka, domin a karrama sojojin kasar da suka mutu a fagen daga, yayin da ake hutun da Amurkawa suke wa lakabi da “Memorial Day” a turance
Yayin da shugaban Donald Trump ke ziyarar a Japan, mataimakinsa Mike Pence, ne ya ajiye furanni a gaban kabarin wani soja da ba’a san sunansa ba a makabartar da ke Arlington wacce ke wajen birnin Washington
Kafin ya dawo gida, ana sa ran shugaba Trump zai yi wani jawabi a gobe Talata ga dakarun Amurka a sasanin sojin ruwan kasar da ke Yokosuka a kasar ta Japan, inda zai magana akan hadin kan da ke tsakanin Japan da Amurka
A yau Litinin, an tsara yin tarukan fareti a manya da kananan biranen Amurka, don tunawa da irin sadaukar da kai da dubban daruruwan dakarun kasar suka yi wajen samar da ‘yanci cikin shekaru 243 da kasar ta yi
An kiyasi Amurkawa miliyan 1 da digo 1 suka mutu a sandiyar a yake -yake amma adadin mafi yawa da ya kusan rabin miliyan
a karni na 19 suka mutu a lokacin yakin basasar kasar wanda aka yi tsakanin jihohin da ke arewaci da wadanda ke kudanci kan batun cinikayyar bayi
Kalaman shugaban Amurka Donald Trump da mai bashi sahawara a kan tsaron kasa John Bolton a kan barazanar shirin makaman nukiliyar kasar Korea ta Arewa sun bambanta da juna
Da safiyar jiya Lahadi, a wani sakon Tweeter daga birnin Tokyo, Trump ya mai da martani ga kalaman John Bolton da ya yiwa manema labarai a baya, cewa ko shakka babu harba makami mai cin gajeren zango da Korea ta Arewa tayi ya sabawa kudurin Majalisar Dinkin Duniya
Kalaman Bolton sune farko da jami’in na Amurka ya kwatanta gwajin makaman da Korea ta Arewa trayi a matsayin rashin mutunta kudurorin MDD
Korea ta Arewa ta harba kananan makamai da mutane na da ma wasu mutane bassu ji dadi ba, amma banda ni, inji Trump yana fada a cikin wani sakon Tweeter sa
Sakon Tweeter da Trump ya aike a kan batun Korea ta Arewa ya haifar da rikitarwa da al’ajabi, da ma acikin gwamnatinsa kadai ba, har ma kawayen Amurka na yankin, sun yi na’am da matsayar babban jamj’in fadar White House da yake bulaguro tare da shugaban kasar
Wasu masu sharhi sun ce lallai harba makamai masu lizzamin abin damuwa ne
A wata zaman da aka saba yi a dakin Roosevelt a fadar White house a jiya Alahamis, a kan sanar da tallafin kudi dalar Amurka biliyan sha shidda ($16b) ga manoma, ya rikide ya koma zaman cin mutuncin tawagar manyan ‘yan Democrats a majalisar tarayya da shugaban kasa ya musu
Shugaban ya kuma zargi tsofaffafin shugabanni hukumar binciken manya laifuka ta FBI da aikata laifin cin amanar kasa
Bayan sanar da tallafi ga manoma, Trump ya maida martani a kan asarar da Amurka ke yi a kasuwancinta da China, yayin da yake amsa tambayoyi da wani rukunin ‘yan jarida kakilan
Shugaba ya sha caccakar kakakin Majalissar wakilai Nancy Pelocy, wanda yace ta fadawa wakilin Amurka a harkokin kasuwanci Robert Lighthizer, cewa “tana bukatar makwanni biyu tayi nazarin yarjejeniyar cinikayya tsakanin Amurka da Canada da Mexico
Trump, ya kira Pelosi “marar hankali, ba tayi nasara ba, kuma tana da matsaloli” ya kuma kwatanta shawarar Pelosi da abin “kazanta” inda take cewa, “ya kamata iyalan shugaban kasa su dauki mataki a kan halayensa
Ya kuma kira kansa da cewa shi “kwararre ne ta kowane fanni”
Jim kadan, Pelosi ta maida martani a shafinta na Tweeter cewa
“a duk lokacin da mai kiran kansa kwararre ya fara nuna halayen shugaba, zanyi farin cikin aiki da shi a kan batutuwa da suka shafi ci gaban kasa
Sakataren tsaro mai rikon kwarya Patrick Shanahan, ya karyata rahotanni dake cewa za a aika dakarun Amurka dubu biyar zuwa dubu goma zuwa yanki Gabas ta Tsakiya domin dakile barazanar da Iran ke yi
Da yake ganawa da manema Labarai, Shanahan yace babu wani batun aika sojoji dubu biyar balle goma, inda yake bayani a kan rahoton kamfanin dillancin labaran Reuters cewa Ma’aikatar Tsaro ta Pentagon tana niyar aika sojojin Amurka kimanin dubu biyar zuwa dubu goma Gabas ta Tsakiya
Wannan bukatar kara dakarun yazo ne daga kommandan sojin ruwan Amurka a yankin Gabas ta Tsakiya, Janar Kenneth Frank Mckenzie
Shanahan yace wannan bukata ce da rundunar Amurka a Gabas Tsakiya ta CENTCOM ta saba neman karin sojoji amma kuma yace wannan wani batu ne da yakamata a bashi muhimmanci duba da al’amura dake faruwa a Gabas ta Tsakiya
Sai dai babu tabbas ko Fadar White House zata amince da aika wasu dakarun da jiragen ruwan yaki ba, da kuma kudaden da ake bukata
Kwamitin Shari'a na Majalisar Wakilan Amurka ya rubuta takardar umurnin gurfana ga wasu tsoffin manyan hadiman fadar Shugaban Amurka ta White House, bayan da tsohon babban lauyan Fadar White House, Don McGahn ya ki bin umurnin takardar gayyata da majalisar ta tura masa, don bada shaida kan ko Shugaban Amurka Donald Trump ya karya doka ko a'a
Shugaban kwamitin, dan jam’iyyar Dimokarat Jerrold Nadler, ya ce kwamitin na so ya ji daga bakin tsohuwar darektar sadarwa Hope Hicks, da shugabar ma'aikatan McGahn, wato Annie Donaldson
An umurce su da su samar da takardun bayanai, kuma an kira su da su bayyana a gaban 'yan majalisar Wakilai zuwa watan gobe
Dab da yin murabus dinta a watan Maris na 2018, Hicks ta shaida wa kwamitin Majalisar Wakilai kan bayanan sirri cewa, a wasu lokutan ta kan shara, abin da ta kira, "kayar da ba ta cutarwar ba" saboda Trump
‘Yan Majalisun Amurka sun bayyana mabanbantan ra’yoyin kan matakin barazanar da kasar Iran ke yi, bayan da tawagar jami’an tsaron ‘kasa ta gwamnatin shugaba Donald Trump ta gabatar da bayanan sirri ga ‘yan Majalisun Amurka baki daya jiya Talata
“Sun bayyana mana yadda barazanar kasar Iran take da banbanci da wadda aka gani a baya
kuma kai hari kan Amurka da abokan kawancenta na nan tafe,” a cewar sanatan jam’iyyar Republican Linsey Graham na jihar South Corolina, ya fadawa ‘yan jarida bayan wata ganawar sirri da ya yi da sakataren harkokin wajen Amurka Mike Pompeo da mukaddashin ma’aikatar tsaro Pat Shanahan da kuma shugaban hafsan hafsoshin dakarun kasar Janar Joseph Dunford
“akwai alamun takala daga Iran da wadanda take ingizawa,” a cewar shugaban kwamitin harkokin waje na Majalisar Wakilai, Michael McCaul na jihar Texas, ya ci gaba a cewa “tabbas muna da damuwa a kan sojojinmu wadanda ke fuskantar barazanar Iran, da kuma yiwuwar kai musu hari musamman ma a Iraki
Sai dai kuma ra'ayin ‘yan jam’iyyar Democrats ya banbanta kan wannan batun da kuma abinda ya sa gwamnatin Trump ta ‘kara matsa lamba kan gwamnatin Iran da masu goya mata baya a gabas ta tsakiya
A yau Talata, ake sa ran wasu manyan jami’an gwamnatin shugaba Trump, za su ba da bahasi a gaban Majalisar Dokokin Amurka, a wani zama da za su yi na sirri, kan batun barazanar da Fadar White House ta ce Iran na yi a Gabas ta Tsakiya
Daga cikin jami’an, har da Sakataren harkokin wajen Amurka, Mike Pompeo, mukaddashin Sakataren tsaron Amurka, Patrick Shanahan da kuma shugaban hafsan hafsoshin dakarun kasar, Janar Joseph Dunford
Jami’an gwamnatin na Trump, za su gana ne da ‘yan majalisar, bayan zargin da suke cewa, Iran ce da alhakin kai wasu hare-hare akan wasu tashoshin man kasar Saudiyya da kuma wasu tankunan manta guda hudu
Hukumomi Iran dai sun ce, su ba yaki suke so su yi da Amurka ba, amma dai ba su nuna sha’awar hawa taburin tattaunawa da Amurkan ba
Fadar White House ta umarci tsohon Lauyarta kada ya bayyana a gaban Majalisar tarayya, kamar yadda ma’aikata Shari’a ta shawarta
Dama yau ne Lauya Don McGahn, wanda ya samu sammacin daga kwamitin shari'a na majalisa, zai bayyana gaban kwamitin harkokin shari'a na majalisa da ya bukace shi ya je ya bada bahasi
“Suna yin wannan ne domin kare ofishin shugaban ‘kasa domin shugabannin masu zuwa,” a cewar shugaban kasa Donald Trump da yake magana kan shawarar da ma’aikatar Shari’a ta bayar
Ya kara da cewa “ba wai suna yi domin ni bane
Trump ya yi maganar ne daga fadar White House kafin ya shiga jirginsa, inda daga nan zai nufi wani gangamin siyasa a Pennsylvania
Iran ta fada ajiya Litinin cewa ta ninka karfin makamashin uranium nata sau hudu, a lokacin da cacar baki tsakanin Tehran da Washington ke ci gaba da yin zafi
Jami’an kasar Iran sun ce ana inganta makamashin uranium dinne domin makamashi da fararen hula ke amfani da shi, wanda bai kai karfin makamashin da aka amincewa da shi ba a cikin yarjejeniyar shekara ta 2015
Mai yiwuwa ba da dadewa ba Iran zata zarce adadadin makamashin da aka bukaci ta adana a cikin wannan yarjejeniya
Shugaban Iran Hassan Rouhani ya sanar a makwanni biyu da suka gabata cewa zai fice daga wasu bangarori na yarjejeniyar nukiliya tsakanin kasashe shidda, da ta hada da yanayin da Iran zata iya sayar da wani adadin makamashin uranium ga wasu kasashe
Rouhani ya yi barazanar Iran zata iya kaiwa matsayin kera makamai da makamashin idan bata sami sassaucin tattalin arziki da aka yi mata a yarjejeniyar kafin farkon watan Yuli ba
Shugaban Donald Trump ya fice daga yarjejeniyar nukiliyar shekara daya da ta gabata
Ya kuma sake kakabawa Tehran takunkumai kana ya yi barazanar kara wasu takunkuman a kan kasashe da suka ci gaba da kasuwanci da Iran
Shawarar da Trump ya yanke ta kara raunana tattalin arzikin Iran wanda dama yake fama da matsaloli
Jirgin yakin ruwan Amurka ya fara sintiri a yankin ruwan da ke kusa da Scarborough, yankin da kasashen China da Phillippines ke takaddama a kai
wannan dai shi ne karo na biyu a cikin watan da ya gabata
Sojojin Amurka sun ce daya daga cikin jiragen ruwan yakinsu da ke tekun kudancin Sin ya yi sintiri a yau Litinin a kusa da Scarborough Shoal da ake takaddama akai tsakanin China da Philippines
USS Preble ya yi tafiyar mil 12 a yankin ruwan ne a wajejen Scarborough, a wani yunkuri na kalubalantar ikrarin da suke yi da kuma tabbatar da hanyar ta kasance a bude, kamar yadda dokokin kasa da kasa suka nuna, a cewar mai magana da yawun kwamandan jirgin mai suna Seventh Fleet, Clay Doss
Wannan shi ne karo na biyu da sojojin Amurka suka samu damar ratsawa a yankin cikin watan da ya gabata
A lokacin da yake magana a wurin wani taron tsaro na kasa-da kasa a Singapore a ranar Laraba, shugaban sojojin ruwan da suke aiki, Admiral John Richardson, ya ce sukan yi rangadin yankin ruwan cikin yanayi na tabbatar da adalci a kuma lokaci-lokaci
Shugaban Amurka Donald Trump ya yiwa Iran kashedi da kakkausar murya, yana mai barazanar fatattakarta idan ta kaiwa Amurka ko kuma kawayen Amurka hari
Trump ya fada a wani sakonsa na Twitter a jiya Lahadi, yana cewa idan Iran tana so tayi fada, toh karshenta ya kai a hukumance
Yace kada ki kara nunawa Amurka hannu a cikin ido
Wuni uku kacal kafin jiya, Trump ya bayyana alamun janyewa daga matsayinsa a baya na abkawa Iran, inda yake cewa zai koma kan teburin tattaunawa da Tehran
A lokacin da wani dan jarida ya masa tambaya a fadar White House, ko Amurka zata yi yaki da Iran sai yace baya jin za a yi haka
Amma kuma ga dukkan alamu tsugune bata kare ba tsaknin Amurka da kawayenta da kuma Iran a gefe guda
Daya daga cikin kadarorin kasuwancin Shugaba Donald Trump na samun gagarumar riba
Abinda ke dada janyo cece-kuce daga masu zargin shugaban da cewa yana amfani da kujerarsa ta shugabancin Amurka wajen bunkasa harkokin kasuwancinsa
Wannan batu na nufin gagarumin hotel din shugaban mai suna Trump International Hotel dake birnin Washington, wanda aka ce a shekarar da ta gabata, yayi cinikin da ya haya na dala milyan 41, ribar da ta zarce ta shekaru biyu da suka wuce, kamar yadda aka gani a cikin takardun da kamfanin Trump ya gabatarwa “Hukumar Tabattar da Aiki Da Gaskiya” ta gwamnatin Amurka
Sabon tsarin shugaba Trump, zai bar adadin masu katin iznin zaman kasar na dindindin–Green Card
Sabon tsarin shugaba Trump, zai bar adadin masu katin iznin zaman kasar na dindindin–Green Card
Ana sa ran a yau Alhamis, shugaban Amurka Donald Trump, zai sanar da wani tsari, wanda aka dade ana jira, game da batun shige da fice a Amurka
Wannan tsarin, zai sa hukumomi su daina mayar da hankali, kan masu neman shiga kasar saboda suna da dangi ko kuma wani dalili da ya shafi neman agaji
Yayin wata ganawa da ya yi da manema labarai, gabanin sanarwar da shugaba Trump, zai yi da tsakar rana a yau, wani babban jami'in gwamnatin Trump ya ce, shirin zai taimaka wajen karfafa tsaro a kan iyakoki da kuma samar da sahihin tsari, yana mai cewa lamarin zai zama na “gogayya ne
Wannan tsari na Trump, zai bar adadin masu katin iznin zaman kasar na dindindin – wato masu Green Card, a kan miliyan-daya-da-dugo-daya
Amma kuma zai fi mayar da hankali kan yadda ake ba da katin iznin zaman kasar, inda za a fi ba da fifiko ga mutanen da ke da wata kwarewa, masu ilimi da ke da yiwuwar samun aiki ko kuma zuba hannayen jari a Amurka, a maimakon a ce ana duba dalili na dangantakar da ke tsakanin dan Amurka ko kuma wata bukata ta neman agaji
Amurka ta umarci ma’aikatanta da masu aikin gaggawa ba su fice daga Iraq, yayin da ‘yan majalisar dokokin Amurka suke bayyana fargaban shiga yaki da Iran
Za a janye jami’an dake aiki a ofisoshin jakadancin Amurka dake Bagadaza da kuma Irbil ne a daidai lokacin da gwamnatin shugaba Trump ta bayyana barazanar da dakarun Amurka a Gabas ta tsakiya suke fuskanta daga Iran da kuma sojojin hayar Iran
‘Yan majalisa sun kushewa daukar wannan matakin da kakkausar murya a zauren majalisa
Akwai dalilai biyu rak da zasu sa a umurci ficewar su: na farko nuna kwakkwaran bayanin leken asiri cewa mutanenmu suna cikin hadari, ko kuma ana shirin daukar matakin soji a kan Iran, inji babban dan jam’iyar Democrat a kwamitin hulda da kasashen ketare a majalisa Robert Menendex daga jihar New Jersey
Ya kara da cewa, Gwamnatin Trump bata gabatar da wadannan bayanan gaban kwamitin nan ba, da ya shafi rahotannin sirri da suka sa aka dauki wannan matakin ko kuma abinda suke shirin yi a Iraq ko Iran
Menendez ya bukaci jami’an gwamnati su yiwa kwamitin cikakken bayani kan duk wani shirin shiga yaki da Iran
Shugaban Amurka Donald Trump yana shirin sanar da tsarinsa na shige da fice a yau alhamis, tsarin da zai rage bada izinin zama Amurka bisa dalilan dangantakar iyali da kuma dalilan jinkai
A jawabinsa ga manema labarai, wani babban jami’in gwamnatin yace shirin zai bada karfi kan kula da harkokin tsaro da kuma fifiko kan cancanta, da ya jaddada cewa, batu ne da yake karo da wadansu batutuwa da dama
Bisa ga tsarin na shugaba Trump, za a ci gaba da ba kimanin mutane miliyan daya da dubu dari izinin zama a Amurka kowace shekara, sai dai za a sauya tsarin yadda ake kasawa, inda za a bada fifiko kan kwararru da kuma mutane masu ilimi da za a iya dauka aiki ko kuma zasu iya zuba jari a maimakon wadanda suke da dangi a Amurka, ko kuma bukatun jinkai
A halin yanzu kashi goma sha daya cikin dari ake ba izinin zama amurka da suke da kwarewa, kashi sittin da shida cikin dari, sabili da suna da dangi dake da izinin zama Amurka
A karkashin sabon shirin, za a rika ba kashi hamsin da bakwai cikin dari na wadanda suke da kwarewar aiki izinin zama Amurka, yayin da za a warewa wadanda ke da dangi a Amurka kashi talatin da uku cikin dari kawai, wadanda suke da bukatun jinkai kuma kashi goma cikin dari daga kashi ishirin cikin dari da ake badawa a halin yanzu
Za a soke baki daya tsarin bada izinin zama Amurka ta hanyar tambola a ake kira Visa Lottery, wanda a halin yanzu ake ba mutane dubu hamsin kowacce shekara da suka fito daga kasashen da basu da mutane da yawa a Amurka izinin shigowa da zama kasar
A wani al'amari mai nuna yiwuwar a samu barkewar tashin hankali a Gabas Ta Tsakiya, kasar Amurka ta umurci wa'aikatanta da ke kasar Iraki, wadanda ayyukansu ba irin na gaggawa ba ne da su gaggauta ficewa daga Imai makwabtaka da Iran da ya fici daga Iran
A yau Laraba Amurka ta umarci ma'aikatanta da ba na gaggawa ba, da su bar kasar Iraki, matakin da aka dauka bayan da gwamnatin Trump ta yi gargadi kan yiwuwar sojojin Amurka da ke Gabas Ta Tsakiya zasu fuskanci barazana daga Iran ko kuma 'yan korenta
Wata sanarwar da Ofishin Jakadancin Amurka na Bagadaza ya bayar, na cewa, wannan umurnin ya shafi ma'aikatan da ke wurin, da kuma wadanda ke karamin Ofishin Jakadancin Amurka da ke Irbil
Shugaban Amurka, Donald, ya yi watsi da rahoton da ke cewa, yana tunanin aikawa da sojojin Amurka 120,000 don taka ma Iran burki, amma bai kau da yiwuwar tura abin da ya kira, "sojoji masu yawa" nan gaba ba
"Ina tsammanin wannan labarin karya ne," abin da Trump ya fada kenan game da labarin da jaridar New York Times ta wallafa na cewa Fadar White House tana tunanin shirin tura sojojin Amurka 120,000 zuwa yankin
"Shin, zai yiwu in yi haka? Shakka babu
To amma ba mu shirya yin hakan ba," a cewar Trump
A wani al'amari mai kama da neman yayyafa ruwa ma al'amarin da ya zafafa, Shugaban Amurka Donald Trump ya ce har yanzu Amurka da China na tuntubar juna, duk kuwa da cewa an samu baraka a tattaunawar baya
Shugaban Amurka Donald Trump ya musanta cewa tattaunawar da ake yi tsakanin Amurka da China da zummar warware takaddamar kasuwanci ta wargaje, kuma ya na bayyana al'amarin, wanda akasari Ake kira yakin-kasuwanci tsakanin kasashe biyu mafiya karfin tattalin arziki a duniya, da “dan rashin fahimtar
Kuma har kullum za a cigaba da yi," in ji Trump, lokacin da yake amsa tambayoyin Muryar Amurka a farfajiyar kudu ta fadar White House, a jiya Talata
Ya kara da cewa, "Saura kiris mu cimma jituwa sai kawai su ka saba
A sakamakon haka, jami'an gwamnati sun ce Shugaban na Amurka, a wannan makon, ya yanke shawarar zurfafa abin da suka fito kiri-kiri su ka kira: yakin kasuwanci da cinikayya tsakanin Amurka da China
"Ba wanda kan yi nasara a yakin kasuwanci da cinikayya," in ji shugaban Majalisar Dattijai Mitch McConnell, lokacin da yake ganawa da manema labarai, bayan jawabin Trump
Ya ce, "Muna fatan wadannan matakan za su sa mu cikin yanayi mai kyau
Sakataren harkokin wajen Amurka Mike Pompeo da ministan harkokin wajen Rasha Sergey Lavrov sun aminceda tattaunawar yin aiki tare domin farfado da dangantakar dake tsakaninsu, da kuma bude kafofin da za a ke ganawa biyo bayan tattaunawar da aka yi jiya Talata a birnin Sochi
Ko da yake Pompeo da Lavrov sun tattauna akan matsaloli masu yawa dake tsakaninsu dama na kasashen waje, ciki har da matsalolin da ake fuskanta a Iran da Koriya ta Arewa da Ukraine da Syria da kuma Venezuela, basu dai sami nasarar cimma matsaya akan matsalolin ba
A taron manema labarai da ministocin biyu suka gudanar bayan tattaunawarsu, Pompeo ya ce Amurka ta shirya gyara dangantakarta da Rasha, amma tana mai sa ran takwararta Rasha za ta dauki abin da muhimmanci
Wannan shine karon farkoda Pompeo ya taba zuwa Rasha a matsayinsa na sakataren harkokin wajen Amurka
Bayan ganawarsa da Lavrov, jami’an diplomasiyar Amurka sun gana da shugaban kasar Rasha Vladir Putin
Shugaban Gasar Amurka Donald Trump ya yi jawabi na hadin kai a fadarsa, a lokacin da ya shirya walimar bude-baki ga jami'an diplomasiyyar kasashen da Musulmi suka fi rinjaye
Shugaban Amurka Donald Trump ya shirya wa jami'an diflomasiyyar kasashen da Musulmi suka fi rinjaye bude-baki a fadarsa ta White House
Trump ya kwatanta liyafar wacce aka yi jiya Litinin a matsayin, “babbar karramawa gare shi” ta shirya bude-baki ga jakadun kasashen duniya da Musulmai sukafi yawa
Ya bayyana watan Ramadana a matsayin lokacin jin- kai ga marasa karfi, kyautata danganta da kara kusantar iyalai da jama’a
Trump ya yi magana akan abin da ya kira “matsananancin lokaci” musamman ga mabiya wasu addinai, har ya tabo zancen wasu hare-haren da aka kai kan cibiyoyin addinai na Musulmai, Kiristoci da Yahudawa a kasashen New Zealand, Sri Lanka da nan Amurka
Kasar China tace zata kakaba Haraji na dala biliyan sittin a kan kayan Amurka, da ake shiga da su kasar ta
Ta maida martanin jim kadan bayan matakin da shugaba Donald Trump, ya dauka na kara haraji dalar Amurka, biliyan dari biyu a kan kayayyakin kasar ta da ake shiga da su Amurka, tare da karin harajin dalar Amurka biliyan dari uku a kan wasu kayyakin da ake kaiwa China
A ranar litinin ne Ministan kudin kasar China, yace daga ranar daya ga watan Yuni, sabon tsarin Karin kudaden harajin zai fara aiki, daga kashi 5% zuwa 25%, yana mai cewa, Karin zai shafi kayayyakin Amurka dubu 5,140 wadanda ake shiga da su China
Hukumomin Beijing sun kara da cewa, daukan wannan matakin, martani ne kan irin yadda Amurka ke “yin gaban kanta da kuma kara kudaden haraji a kan kamfononin kasashen wajen, wadanda ke gogayya da nata”
“Ministan, ya kara da cewa China ba za ta taba mika-wuya ga matsin lambar wata kasar waje ba, domin China tana da karfin da za ta kare kanta da hakkokinta, amma muna fatan zamu samu daidaito da Amurka a nan
A yau Litinin China ta ce za ta yi karin kudaden haraji akan kayayyakin Amurka da ake shiga da su kasarta, wadanda kudinsu ya kai dalar Amurka Biliyan-Sittin
Wannan mataki da Chinan ta dauka, martani ne kan karin kudaden haraji da Shugaba Donald Trump ya yi akan kayayyakin China da ake shiga da su Amurka, wadanda kudadensu ya kai dalar Amurka Biliyan-dari-biyu
Ministan kudin kasar ta China, ya ce daga ranar Daya ga watan Yuni, sabon tsarin karin kudaden harajin zai fara aiki, daga kashi biyar zuwa 25, yana mai cewa, karin zai shafi kayayyakin Amurka dubu 5,140, wadanda ake shiga da su Chinan
Hukumomin Beijing sun kara da cewa, daukan wannan mataki, martani ne kan irin yadda Amurka ke “yin gaban kanta da kuma kara kudaden haraji akan kamfanonin kasashen waje, wadanda ke gogayya da nata
A cewar, Ministan, China ba za ta taba mika-wuya ga matsin lambar wata kasar waje ba, “domin China tana da karfin da za ta kare kanta da hakkokinta, amma muna fatan za mu samu daidaito da Amurka a nan gaba
Amurka ta fada a jiya Lahadi cewa tana sa ran China za ta maida martani wurin kara haraji a kan kayyakin da Amurka ke aikawa China, biyo bayan karin haraji da shugaba Donald Trump ya yi a kan kayayyakin China da za a shigo dasu nan Amurka
Babban mai bada sahawara a kan tattalin arziki a fadar White House Larry Kudlow, ya fadawa shirin labaran Fox News na jiya Lahadi cewa bangarorin biyu sun sha wahalar wannan rikicin ciniki tsakanin Amurka da China, kasashe mafin karfin tattalin arziki a duniya
A Amurka, ya ce babbar matsalar wannan rikicin cinikin zai fi tasiri ne a kan manoma masu sayar da waken Soya da Masara da Alkama
Amma ya ce gwamnatin Trump ta taba taimaka musu da dala biliyan 12 na tallafin haraji a baya a kan hasarar da suka yi wurin aikewa da kayansu kuma zamau sake taimaka musu idan yin haka ya taso
Trump a ranar Juma’a ya yi karin fiye da kashi dari na haraji a kan dala biliyan 200 a kan kayyakin China, lamarin da ya cira harajin daga kashi 10 zuwa 25 cikin dari, ya yin da yake kokarin kara harajin dala biliyan 300 a kan wasu kayyakin China, sai dai Kudlow yace zai dauki wasu ‘yan watanni kafin a fara jin tasirin harajin
Sa’oi kadan bayan da Amurka ta yi karin kudaden haraji daga kashi 10 zuwa 25 cikin 100 akan kayayyakin kasar China da ake shigowa da su Amurka, a yau Jumma’a shugaban Amurka Donald Trump ya yi ta aika sakkoni ta dandalinsa na Twitter, yana magana akan lamarin
A daya daga cikin sakkonin, shugaban ya rubuta cewa, “mun yi shekara da shekaru muna asarar makudan kudade da ba zasu gaza dala milyan dubu 500 ba a cudanyarmu ta kasuwanci da China
Da take maida martini akan matakin a yau Jumma’a, gwamnatin China ta bayyana “takaicin ta”, ta kuma ce ita ma tana nan tana nazarin ramuwar gayyar da za ta yi wa Amurka
Sai dai China ba ta bayyana irin matakan da take tunanin dauka ba
Tsohon lauyan shugaba Trump Michael Cohen, ya fadawa wani kwamitin majalisar wakilan Amurka cewa
Tsohon lauyan shugaba Trump Michael Cohen, ya fadawa wani kwamitin majalisar wakilan Amurka cewa
Kwamitin da ke kula da fannin tattara bayanan sirri a Majalisar Dattawan Amurka, ya bukaci babban dan shugaba Donald Trump ya bayyana a gaban kwamitin, don amsa tambayoyi da suka shafi tambayar da aka taba yi mishi a shekarar 2017, a wani yunkuri da kwamitin ke yi na binciken shisshigin da Rasha ta yi a zaben da ya gabata
Kwamitin dai ya sake maida hankalinsa kan babban dan na Trump ne, bayan da tsohon lauyan shugaba Trump Michael Cohen, ya fadawa wani kwamitin majalisar wakilan Amurka cewa, ya zanta da dan shugaba Trump akalla sau 10, akan shirin gina Otel din Trump Tower a birnin Moscow
Dan shugaba Trump ya taba shaidawa kwamitin na majalisar Dattawa a shekarar 2017 cewar, ya taba jin batun gina Otel din ne sama-sama
Daga shekarar alif dari tara da tamanin da biyar (1985) zuwa shekarar alif dari tara da casa’in da hudu (1994), kamfanonin Donald Trump sun yi asarar dalar Amurka sama da biliyan daya, al'amarin da ya sa Trump, gabanin zamansa shugaban kasa, ya iya kauce ma biyan haraji na tsawon shekaru daga adadin shekaru 10, bisa ga wani rahoton jaridar New York Times a jiya Talata
Trump ya kan bayyana kansa a matsayin kwararren dan kasuwa mai cin gashin kansa, kuma kwararre a harkokin kasuwanci
To amma ya yi shekara da shekaru ya na ta asarar kudade, fiye da kowane mai biyan haraji a Amurka, a cewar jaridar ta Times, wadda ba ta yi amfani da ainihin bayanan takardun harajinsa ba, amma ta yi amfani da bayanan da wani wanda ya ga takardun ya gaya ma ta
‘Yan jam’iyar Democrat a majalisar dokokin Amurka sun ce zasu sake komawa bincike kan matakin da gwamnatin Trump ta da dauka bayan guguwar Maria
A watan Satumba shekara ta dubu biyu da goma sha bakwai wata guguwa da matsanancin ruwan sama suka keta tsibitin Virgin Island da Puerto Rico, ta kashe kimanin mutane dubu uku a Puerto Rico ta kuma yi barnar gaske
Har yanzu wadansu sassan yankin na Amurka basu da muhimman ababan jin dadin rayuwa da suka hada da ruwan famfo da wutar lantarki
Kwamitin sa ido kan ayyukan gwamnati da dan jam’iyar Democrat Elija Cummings ke jagoranta, ya aikawa fadar White House da wasika jiya Litinin da ma’aikatar lafiya da kuma hukumar agajin gaggawa yana bukatar bayanan matakan da gwamnati ta dauka bayan aukuwar guguwar
Masu kushewa lamura sun ce matakan da shugaba Donald Trump ya dauka bayan guguwar basu dace ba, da kuma cewa da ya yi gwamnatin Puerto Rico bata da godiya
Ya bayyana a wani sakon twitter da ya dora a shafinsa cewa, majalisa ta ba Puerto Rico dala miliyan dubu casa’in da daya na tallafi
Yace ‘yan jam’iyar Democrat suna barazanar kin amincewa da kudurin da zai bada izinin taimakawa jihohin tsakiyar yammacin kasar da suka fuskanci ambaliyar ruwa har sai an kara ba Puerto Rico wani tallafin kudi
Wannan mataki da Amurka ta dauka ya biyo bayan gargadin da ta yi ma kasar iran kan cewa ta na baraza ga muradunta da kuma na kawayenta
Wannan mataki da Amurka ta dauka ya biyo bayan gargadin da ta yi ma kasar iran kan cewa ta na baraza ga muradunta da kuma na kawayenta
Amurka na shirin tura wani jirgin ruwa mai dauke da filin tashin jiragen yaki da kuma sojoji zuwa gabas ta tsakiya, a wani mataki da mai ba da shawara kan harkar tsaro na Amurka, John Bolton ya ce, martani ne kan “wasu matakai na barazana da kuma gargadi” kan take-taken Iran
A cikin wata sanarwa da ya fitar da daren jiya Lahadi, Bolton ya ce, wannan matakin da suka dauka “sako ne na gargadi da ke nuna cewa, duk wani hari da Iran ta kai kan wani abu da Amurka ke da ra’ayi akai, ko wasu kawayenta, zai iya fuskantar zazzafan fushinta
Ya kuma kara da cewa, ba wai Amurka “tana neman fada da gwamnatin Iran ba ne, amma a shirye ta ke ta mayar da martani kan wani abu da Iran ke muradinsa, ko akan dakarun juyin-juya halinta ko kuma asalin dakarun kasar
Sai dai gwamantin Trump ba ta yi cikakken bayani kan takamaiman barazanar da Iran din ta yi ba
Ya zuwa yanzu, hukumomin Iran su ma ba su ce uffan ba kan wannan sanarwa ta Bolton
Shugaba Donald Trump ya fada a jiya Lahadi cewa kada mai bincike na musamman Robert Muller ya bayyana gaban majalisar ya bada bahasi, lamarin da ya sabawa matsayar shugaban ta baya cewa ya bar wannan sahawarar ga Antoni janar
Ya yin da tankiya ke kara tsanani, inda ‘yan Democrats a majalisar wakilai suke kokarin kawo Muller gaban kwamitin shari’ar majalisar, Trump ya fada a wani sakon Twitter babu wata dama da ta ragewa ‘yan Democrats, Ya kuma kara da cewa, Shin suna so su sake duban ne, saboda suna jin haushin an gano babu wani hadin baki
‘Yan Democrats suna neman karin bayani a kan rahoton da Muller ya fitar a kan binciken Rasha
Shugaban kwamitin shari’a a majalisar dattawa Lindsey Graham yace ba shi da niyar gayyatar Muller ya bada bahasi a kan rahotonsa ba
Trump ya fadawa manema labarai a ofishinsa na Oval a makon da ya gabata cewa bada bahasi da Muller zai yi ya ta’allaka ne a kan Antoni janar
Shiko William Barr yace bashi da matsala da bahasi da Muller zai bayar
Kwamitin shari’ar majalisar wakilan Amurka zai ci gaba da zaman jin bahasi yau Alhamis akan rahoton mai bincike na musamman Robert Muller game da yiwuwar katsalandan Rasha a zaben Amurka, amma in dai ba an sami wani canji ba daga baya, Atoni Janar William Barr ba zai bayyana gaban su ba don bada bahasi
Ma’aikatar shari’ar Amurka, ta fada a daren jiya Laraba cewa, shirin da shugaban kwamitin, dan majalisa Jarrold Nadler ya yi na sa ‘yan kwamitin su yi wa Barr tambayoyi bai dace ba, ma’aikatar ta kuma ce har yanzu Barr na farin cikin ya gana kai-tsaye da ‘yan kwamitin akan tambayoyin da za su yi masa game da Mueller
Jiya Laraba Barr ya kwashe sa’o’i da dama yana ba da bahasi a gaban wani kwamiti na ‘yan majalisar dattawan kasar akan matakin da ya yanke na cewa ba a hana ruwa gudu ba a gudanar da binciken, da kuma yadda bai bayyana karshen rahoton Mueller akan katsalandan Rasha a zaben shugaban kasa na shekarar 2016 da kyau ba
Sakataren harkokin wajen Amurka Mike Pompeo yace Amurka ta kimtsa ta kai gudunmuwar soja domin dakile rashin kwanciyar hankali dake faruwa a Venezuela
Akwai yiwuwar gudanar da ayyukan soji, inji babban jami’in diflomasiyar Amurka yana fada a shirin Fox Business Network
Indai yin hakan zai kawo matsalaha, toh abin da Amurka zata yi kenan
A halin da ake ciki, Pompeo ya nanata cewa Amurka ta fi so a sauya mulki cikin lumana a Caracas daga shugaba Nicholas Maduro dan gurguzu zuwa ga Juan Guaido wanda ya ayyana kansa shugaban kasa na wucin gadi na majalisar dokoki, wanda Amurka da wasu kasashe hamsin suka amince da shi a matsayin shugaban kasar ta nahiyar kudnacin Amurka
Pompeo ya bayyana alamu cewa Amurka ka iya aika sojoji a Venezuela domin gaggauta mai da martani ga ayyukan Rasha, babbar mai marawa Maduro baya
Attoni-Janar din Amurka William Barr na fuskantar tambayoyi daga ‘yan majalisar dokoki a yau dinnan Laraba, bayan fitar da rahoton mai bincike na musamman na Robert Mueller a farkon wannan watan, kan binciken katsalandan din Rasha a zaben shugaban Amurka na shekarar 2016
Barra zai gana da Kwamitin Majalisar Dattawa kan Shari’a mai rinjaye ‘yan Republican, na tsawon a kalla sa’o’i uku
Bashakka Barr zai fuskanci tambayoyi game da wani rahoton jaridar Washignton Post na jiya Talata mai cewa Mueller ya tuntubi shi Attoni-Janr din ta waya da kuma ta wasika, inda ya bukaci Barr ya saki takaitaccen bayanin da kwamitin binciken da ya rubuta kan rahoton, amma a maimakon haka Barr ya saki nasa takaitaccen bayanin, wanda Mueller ke ganin bai kunshi muhimman batutuwa ba, da yanayin rahoton da kuma manufar rahoton na karshe
Shugaban Amurka Donald Trump yana neman canza tsarin yadda ake baiwa mutane mafaka a Amurka, ciki har da shirin saka kudi ga wadanda ke cike takardun neman mafaka, yayin da gwamnatinsa ke kokarin dakatar da ci gaban kwararar da bakin haure ke yi ta kan iyakar Amruka da Mexico
A wata takarda da aka fitar tun ranar Litinin, Trump ya nemi babban atoni janar da shugaban ma’aikatar harkokin wajen Amurka, su samar da sabbin dokoki cikin kwanaki 90
Dokokin da za a samar sun hada da biyan kudi ga masu neman mafaka ko neman izinin yin aiki yayin da ake duba yiwuwar basu mafakar
Sai kuma hana izinin yin aiki ga duk masu neman mafakar da suka shigo Amurka ta barauniyar hanya
Sai kuma baiwa gwamnati har watanni shida domin yanke shawarar bayar da mafaka ko a a
Haka kuma takardar Trump ta yi kira ga jami’an ma’aikatar harkokin wajen Amurka su samar da jami’an da zasu ke duba duk wani batu da ya shafi tsoro ko tashin hankalin da ya sa ake neman mafaka, wanda ta haka ne masu neman mafaka a Amurka suke shawo kan jami’an AMurka su amince musu
Ministan harkokin wajen kasar Iran Mohammad Jayad Zarif yana zargin Amurka da yunkurin karya kasar Iran da kuma kokarin hambarar da gwamnati ta hanyar lalata kasuwancin man ta ta kasa da kasa
Zarif ya fada a wata hira da ya yi da shirin labaran Fox News ta nan Amurka a jiya Lahadi, ya kira wasu shugabannin duniya da kungiyar “B Team” da suka hada da firai ministan Isra’ila Benjamin Netanyahu da mai bada shawara a kan tsaroa Amurka John Bolton da shugabanni a Saudi Arabia da Hadaddiyar Daular Larabawa cewa suna iza shugaban Amurka Donal Trump zuwa ga wata gwagwarmaya da baya so
Suna neman iza Amurka zuwa yaki inji Zarif ya kuma ce manufa ita ce daga karshe a sauya gwamnati a Iran
Bolton ya bayyana a kan wannan shirin labaran Fox News, yana mai cewa ba manufar Amurka ce sauyin gwamnati ba, sai dai sauyin halaye, musamman kawo karshen shirinb kera makaman nukiliyar da kuma gwajin makaman ballistic
Mutanen Iran sun cancanci gwamnati ta kwarai inji Bolton
Babban jami’in dan sandan ya ce, wani dan sanda da ya tashi a aiki, ya hango dan bindigar yana tserewa daga wurin ibadar bayan aikata wannan mummunan aiki, har ma ya harba bindigarsa, amma bai same shi ba
Akalla mutum daya ne ya mutu a Amurka, bayan da wani dan bindiga ya shiga wani wurin ibadar Yahudawa a birnin Poway da ke Jihar California ya bude wuta
A lokacin wani taron manema labarai, shugaban ‘yan sandan San Diego, Bill Gore, ya ce, wani mutum farar fata, ya shiga wurin ibadar da misalin karfe 11:30 na ranar jiya Asabar, ya bude wuta da bindiga kirar AR
Ya kuma raunata mutum hudu, lamarin da ya yi sanadiyar mutuwar mutum daya daga cikin mutanen hudu
Babban jami’in dan sandan ya ce, wani dan sanda da ya tashi a aiki, ya hango dan bindigar yana tserewa daga wurin ibadar bayan aikata wannan mummunan aiki, har ma ya harba bindigarsa, amma bai same shi ba
Amma daga karshe, dan bindigar, mai shekaru 19, ya tuntubi ‘yan sandan San Diego ya kuma mika kansa
Ma’aikatar tsaron Amurka tace tana niyar aika karin sojoji dari uku a kan rundunar Amurka dake aiki a kan iyakar kudancin kasar da Mexico a aikinsu da zai basu daman kusanci da bakin haure, lamarin da ya sabawa tsarin farko na dakarun da ya hanasu kusanci da bakin haure
Ma’aikatar Sojin Amurka ta Pentagon ta fada a jiya Juma’a cewa karin sojojin 300 zai hada ne da masu dafawa sojoji abinci da zasu rika dafawa bakin haure abinci da sauran jami'ai da zasu yi ayyuka da dama kamar direbobin bos da zasu jigilar bakin haure dake tsare
Wannan mataki ya sha bamban da tsarin Amurka wanda ya hana sojoji yin mu’amala kai tsaye da bakin haure
Mai magana da yawun Pentagon Charlie Summers yace tun da yake jami’ansu zasu dafawa bakin hauren abinci, toh dole ne zasu samu kusanci dasu
Sai dai yace sakataren tsaro mai riko Patrick Shanahan bai riga ya sanya hannu a kan wannan bukatar karin sojoji da ma’aikatar tsaron cikin gida ta Homeland Security tayi, amma anasa ran zai yi haka
Tun da farkon wannan wata, shugaban Amurka Donald Trump yace zai bukaci karin sojoji a kan iyakar kasar da Mexico
Trump ya yi kira ga ‘yan majalisar dokokin kasar, da su daina sabunta wannan yarjejeniya, inda ya nemi da su dawo mai da ita, domin ya jefa ta a shara
Shugaban Amurka Donald Trump, ya rattaba hannu akan wata takarda da ta yi watsi da shirin/yarjeniyar nan da ke sa ido kan cinikayyar makamai a tsakanin kasashe, wacce Majalisar Dinkin Duniya ke kula da shi, inda ya kwatanta shi a matsayin barazana ga Amurka, wacce ya ce kasa ce mai cin gashin kanta
Shugaba Trump ya bayyana hakan ne a gaban dubban jama’a a Indianapolis, yayin da yake jawabi a taron kungiyar nan mai kare muradun masu mallakar bindiga a Amurka ta National Rifle Association ko kuma NRA a takaice, taron wanda ake yi shekara-shekara
Trump ya yi kira ga ‘yan majalisar dokokin kasar, da su daina sabunta wannan yarjejeniya, inda ya nemi da su dawo mai da ita, domin ya jefa ta a shara
Jawabin na shugaba Trump, ya farantawa mahalarta wannan taro rai, inda har jama’a suka tashi tsaye domin yi masa jinjina ta musamman
“Gwamnatita, ba za ta taba saka hannun a wannan yarjejeniya ba ta cinikayyar makamai da Majalisar Dinkin Duniya ke sa ido akai ba
Sai dai masu goyon bayan wannan yarjejeniya ta cinikayyar makamai, sun ce, shirin ba ya wata barazana ga hakkin mallakar bindiga da doka ta bai wa Amurkawa
Tsohon mataimakin shugaban Amurka, Joe Biden, ya sanar da cewa zai nemi Jam’iyarshi da Democrat ta tsaida shi takarar shugaban kasa na 2020, abin da nan da nan ya maida shi dan takarar jam’iyar Democrat dake kan gaba da zai iya kalubalantar Shugaba Donald Trump
Tsohon mataimakin shugaban Amurka, Joe Biden, ya sanar da cewa zai nemi Jam’iyarshi da Democrat ta tsaida shi takarar shugaban kasa na 2020, abin da nan da nan ya maida shi dan takarar jam’iyar Democrat dake kan gaba da zai iya kalubalantar Shugaba Donald Trump
Tsohon shugaban Majalisar Dattijai na jihar Delaware wanda kuma ya yi mulki sau bi biyu a matsayin mataimakin shugaban kasa a gwamnatin Obama, zai zama abokiin takarar Sanata Bernie Sanders na jihar Vermont da sauran 'yan takarar shugaban kasa na Democrat a cikin' yan takarar da suka gabata, duk da cewa ba a tabbatar da ko zai iya yin takarar asusun bada gudumawa ba
Biden yana da kwarewa kan harkokin waje, da fanin shari’a da kuma harkokin cikin gida wanda ba za’a iya hada shi da sauran ‘yan takara ba
A cikin sakonnin bidiyo da aka fitar a yau Alhamis, Biden ya ce kimar da Amurka take da shi a fadin duniya da kuma abubuwan da take da shi, na cikin hatsari
"Na yi imani tarihi zai sake duban shekaru hudu na wannan shugaban kuma duk abin da ya runguma a cikin wannan lokaci
Amma idan muka ba Donald Trump shekaru takwas a fadar White House, har abada zai canza dabi'ar wannan kasar, da mu kan mu, kuma ba zan iya tsayawa in kallon hakan ya faru ba
Fadar shugaban Amurka ta White House ta ce a mako mai zuwa wasu manyan jami’an Amurka za su je kasar China, domin ci gaba da tattaunawa don samar da masalaha tsakanin kasashen biyu a fannin cinikayya
Sanarwar da aka fitar jiya Talata, ta ce sakataren ma’aikatar kudi Steven Mnuchin da jami’in cinikayya Robert Lighizer za su gana da mataimakin Firimiya Liu He a birnin Beijing ranar 30 ga watan nan na Afrilu
Bangarorin biyu dai za su tattauna kan batutuwan da suka hada da fasahar da juna ke da su da tilasta musayar fasaha da kuma kudaden haraji da ba a karba da kuma kayayyakin amfanin gona
Fadar White House ta ce mataimakin Firimiya Liu shine zai jagoranci tawagar jami’an China zuwa Washinton a makon gaba domin ci gaba da tattaunawar ranar 8 ga watan Mayu
Amurka da China sun sha yin tattaunawa tun farkon shekarar nan domin sasantawa kan rikicin cinikayya da ya fara tun shekarar da ta gabata, lokacin da shugaban kasa Donald Trump ya saka harajin Dala biliyan 250 akan wasu kaya da China ke shigarwa Amurka
Haka kuma ita kanta China ta mayar da martani ta hanyar ‘kara haraji akan kayan Amurka har na Dala biliyan 110
Kotun kolin Amurka ta amincewa gwamnatin Trump ta saka tambayar ko mutum dan kasa ne ko kuma ba dan kasa ba ne, abin da ake ganin zai iya hana baki shiga shirin kidayar da za a yi a shekarar 2020
Alkalan kotun kolin Amurka, masu ra’ayin mazan jiya, wadanda kuma su ke da rinjaye a kotun, sun goyi bayan shugaba Donald Trump, kan bukatar da gwamnatinsa ta gabatar, na neman a saka tambayar neman sanin asalin kasar mutum, a cikin jerin tambayoyin da za a yi wa mutane a shirin kidayar jama’a da za a yi a badi, duk da cewa wasu manyan jihohin kasar da birane, sun dasa alamar tambaya kan wannan bukata, wacce suka ce, za ta iya hana baki shiga shirin na kidayar jama’a, wanda ake yi a duk shekaru goma
Alkalai biyar da suka fi yawa a kotun mai alkalai tara, sun rinjayi sauran takwarorin aikinsu, a wani zaman taro da suka yi na tsawon sama da sa’a guda, inda suka kalubalanci matsayar da marasa rinjayen suka dauka, wacce ta nuna cewa, saka tambaya kan asalin kasar da mutum ya fito, zai iya sa a hana mutum miliyan shida-da-dubu-dari-biyar, shiga kidayar, wadanda mafi akasarinsu Hispaniyawa ne
Tuni dai manyan jami’an wasu jihohin Amurka, irinsu babbar Atoni Janar din birnin New York, Letitia James, suka fara kalubalantar batun saka tambayar a shirin kidayar, wanda za a yi a watan Afrilun badi
To sai dai, daya daga cikin alkalan Kotun, Cif Justice John Roberts, ya ce, samun bayanai kan asalin kasar mutum, zai taimaka sosai wajen aiwatar dokar ‘yancin yin zabe a Amurka
Amma shugaban kasar da rukunin kamfanoninsa, sun fada a karar da su ka shigar ta hadin gwiwa cewa, “sammacin bayyana irin wadannan bayanan abu ne da bai yiwuwa, saboda ba abu ne da ya shafi harkokin majalisa ba
Shugaban Amurka Donald Trump, jiya Litinin, ya ruga kotu, don hana wani kwamitin majalisar tarayyar Amurka bayar da sammacin gabatar masa da bayanan da su ka shafi shi Trump kansa da kuma harkokin kasuwancinsa, daga wani kamfanin aikin akanta, wanda ya shafe shekara da shekaru yana masa aikin akanta
Dan majalisar wakilai, Elijah Cummings, wanda shi ne shugaban Kwamitin Bincken Al’amura, na bukatar bayanai na tsawon shekaru 10 game da Trump daga kamfaninsa
Amma shugaban kasar da rukunin kamfanoninsa, sun fada a karar da su ka shigar ta hadin gwiwa cewa, “sammacin bayyana irin wadannan bayanan abu ne da bai yiwuwa, saboda ba abu ne da ya shafi harkokin majalisa ba
Karar da Trump ya shigar ta kara da cewa, “a maimakon ‘yan jam’iyyar Dimokarat su hada kai da Shugaban kasar wajen aiwatar da harkoki na bai daya da za su amfani Amurkawa, sun fi dukufa wajen bincike-bincike don su samu abin da za su iya amfani da shi wajen ji ma shugaban kasa a siyasance
A wani taron manema labarai da ya gudanar, kakakin shugaba Vladimir Putin, Dmitry Peskov, ya ce har yanzu ba su amince da wannan zargi ba
Rahoton Robert Mueller kan katsalandan din da Rasha ta yi, na kara gaskata abin da jami’an tattara bayanan sirri Amurka na yanzu da wadanda suka shude suka yi ta fada, bayan zaben shugaban Amurka a shekarar 2016
Ko da yake, akwai wasu da ke cewa, ya kamata rahoton na Mueller da ma’aikatar shari’ar Amurka ta fitar a ranar Alhamis, ya zama gargagadi kan cewa yunkurin da hukomomin Moscow ke yi na kassara tsarin dimokardiyyar Amurka, na nan yana ci gaba da fadada, inda kusan za a iya cewa sun yi nasara
Sai dai a jiya Juma’a, jami’an Rasha, sun ci gaba da musanta zargin cewa sun yi yunkurin yin shisshigi a zaben Amurka na 2016n, inda suka yi biris da daruruwan shafukan rahoton na Mueller da suka nuna hujjar cewa Rashan, ta sa hannun a zaben
A wani taron manema labarai da ya gudanar, kakakin shugaba Vladimir Putin, Dmitry Peskov, ya ce har yanzu ba su amince da wannan zargi ba
A jiya juma’a ne, shugaban kwamitin majalisar dokokin Amurka mai kula da fannin shari’a, Jerry Nadler, ya aika da takardar neman a ba su cikakken rahoton da kwamitin binciken na Mueller ya gudanar
"Ya zama wajibi majalisar dokoki ta samu rahoton wanda ba a tace ba, hade da hujjojin da kwamitin bincike na Robert Mueller ya gano
Mai bincike na musamman Robert Mueller ya yi bincike game da lokuta 11 wanda ya ke kyautata zato cewa Shugaba Donald Trump ya karya doka a kokarin dakatar da bincikensa
Binciken akan ko Rasha tayi katsalandan a zaben shekarar 2016, wanda ya lashe zaben, amma a karshe bai iya tabbatar da cewa shugaba Trump ya karya doka ba
Rahotan mai shafi 448 da aka fitar a jiya Alhamis, ya tabbatar da cewa babu wata shaida cewa Trump ko masu yakin neman zaben sa, sun hada hannu da Rasha don yin shishshigi, a madadin shugaban kasa a zaben shekarar 2016, da nufin kada ‘yar takarar jam’iyyar Democrat Hillary Clinton
Duk da yake binciken ya rubuta mahimmancin dangantaka tsakanin mutane da gwamnatin Rasha da kuma masu yakin neman zaben sa, "shaidar ba ta isa a tabbatar da anyi laifi ba," in ji Mueller
Amma Duk da haka, rahoto ya nuna kokarin da dama da Trump ya yi na wajen kawo cikas a binciken na zargin ko Rasha tayi katsalandan a yakin neman zaben
Tun bayan da Turkiyya ta sayi wasu kayan yaki daga Rasha, aka shiga cacar baka tsakanin Amurka da kasar, inda Amurka ta ke ganin Turkiyya na barazana ga kungiyar tsaro ta NATO
Yayin da ake ci gaba da tada jijiyar wuya tsakanin Turkiyya da Amurka kan sayan makami mai linzami daga Rasha, Gwamantin Turkiyya na neman karkata ga kungiyar tsaro ta NATO mai sassaucin ra'ayi kan wannan takaddama ta sayan makamai
Mataimakin shugaban kasar Amurka, Mike Pence, ya yi gargadi a wannan watan cewa makomar Turkiyya a kungiyar tsaro ta NATO tana cikin hatsari idan gwamnatin Turkiyya ta yarda ta karbi S-400, makami mai linzami na Rasha, abinda ya janyo maida martani cikin fushi daga mai magana da yawun shugaban Turkiyya Ibrahim Kalin
Gwamnatin Amurka ta yi ikirarin makamin mai linzami na S-400, wanda wa’adin da za a mikashi shine watan Yuli, yana barazana ga tsaro da tsarin sojojin kungiyar tsaro ta NATO a Turkiyya, musamman ma, sabon jirgin yakin samfurin F-35
Rasha tana ci gaba da kera S-400 don yin gogayya da fasahar F-35
Majalisa da jama'a za su iya ganin cikakkun bayanai game da binciken kwamiti, na musamman, na Robert Mueller game da zargin shishshigi da karya doka a zaben shugaban Amurka
Majalisa da jama'a za su iya ganin cikakkun bayanai game da binciken kwamiti, na musamman, na Robert Mueller game da zargin shishshigi da karya doka a zaben shugaban Amurka
Daya daga cikin manyan labarai masu daukar hankali a cikin shekaru biyu na shugabancin Donald Trump za su fita fili tare da fitar da rahoton binciken kwamiti, na musamman na Robert Mueller, game da zargin shishshigi da karya doka a zaben shugaban Amurka
Babban Atoni Janar, William Barr, yana shirin yin bayanai game da rahoton Mueller, a yau Alhamis, jim kadan bayan ya turawa Majalisa bayanan sannan kuma daga bisani za’a saka shi a yanar gizo
Karo na farko, Majalisa da jama'ar Amurka za su gani da kansu abin da Mueller ya binciko yayin da shi da masu taya shi binciken suke kokarin sanin ko ma su yi wa shugaba Trump ya’kin neman zaben sa, na da hannu a ‘katsalandan din da Rasha tayi, a zaben shekarar 2016, wanda Trump ya lashe
A farkon shekara ta dubu biyu da goma sha bakwai, hukumomin leken asirin Amurka, sun ha’kikanta cewa Rasha bisa umarnin shugaban kasar, Vladimir Putin,sun yi shishshigi a yakin neman zaben Amurka tare kuma da nuna fifiko ga nasarar shugaba Trump
Mai bai wa shugaban Amurka shawara kan harkar tsaro, ya bayyana cewa kasashe uku na yankin Latin Amurka za su fuskanci karin wasu takunkumai
A yau Laraba ake sa ran gwamnatin Amurka za ta sanar da karin sabbin takunkumi akan Venezuela da Cuba da Nicaragua, a wani mataki na kara kuntatawa kasashen
Ita dai gwamnatin shugaba Trump ta himmatu ne wajen ganin an kawar da Nicolas Maduro daga Caracas, babban birnin kasar, da zimmar nada shugaban majalisar dokokin kasar Juan Guiado a matsayin shugaban kasa, yunkurin da tuni wasu kasashe sama da 50 suka amince da shi
Gabanin wani jawabi da mai bai wa shugaba Trump shawara kan harkar tsaro, John Bolton zai yi a yau Laraba, wani babban jami’in gwamnatin Amurka, ya jaddada cewa, za su iya daukan kowanne irin mataki akan Venezuelan
A cewar Bolton, burin Amurka shi ne a mika mulki cikin ruwan sanyi, yana mai cewa sun kudurin aniyyar ganin an yi sauyin gwamnati
A wani yunkurin na ganin an saka hukumomin Venezuela a wani yanayi na takura, Amurkan har ila yau ta kara nuna matsin lamba ga kasar Cuba, wacce take taimakawa hukumomin Venezuela
'Yar shugaban kasar Amurka, kuma mai bashi shawarwari kan tattalin arziki ta sanar da wani shirin Amurka na bunkasa tattalin arzikin mata da za a rika zuba jari kai tsaye a kamfanonin da mata je jagoranta
‘Yar shugaban Amurka Donald Trump kuma mai bada shawara a fadar White House Ivanka, tana kan hanyarta zuwa kasar Ivory Coast a ci gaba da ziyarar kwanaki hudu, da zummar habbaka harkokin kasuwancin mata a yankin Afrika ta Yamma
Ivanka Trump da take baiwa mahaifinta sahawara a kan tattalin arziki, ta fara yada zango ne a babban birnin kasar Habasha Addis Ababa a ziyararta ta Afrika da ta fara a ranar Lahadi, inda ta sanar da wasu shirye shiryen miliyoyin daloli da gwamnatin Amurka zata taimakawa mata masu kasuwanci
A jiya Litinin Ivanka Trump da David Bohingian mukaddashin shugaban hukumar saka jari a kasashen waje (OPIC a takaice suka sanar da wannan shirin da ake kira "2X Afrika", da zai samar da dalan Amurka biliyan daya da kuma saka jarin dala miliyan 350 kai tsaye a kamfanoni da gidaniyoyi da mata suka mallaka ko suke jagoranci, wanda zasu yi aiki mai inganci ga ci gaban mata a matsayin kasa da kasa a cikin Afrika
Da yammacin ranar Lahadin, Ivanka Trump ta gana da shugaban Habasha Sahle-Work Zewde, inda suka tattauna kan batun sauyi a Afrika da zai kai ga kara ba mata dama a nahiyar
Ta kuma tatttuan batun ci gaban mata da firai ministan kasar Abiy Ahmed, inda ta yaba masa a kan kara yawan mata dake rike muhimman mukamai a gwamnatinsa
Shugaban na Amurka, ya fada ta kafar twitter cewa, da Mueller da Atoni-Janar din Amurka William Barr, bisa ga binciken da Mueller ya yi, sun yi ittifakin cewa babu wani hadin baki, kuma babu wani karen-tsaye ga shari’a da ya faru
Ma’aikatar Shari’ar Amurka ta ce ranar Alhamis za ta saki tacaccen rahoton binciken na musamman na Robert Mueller, kan katsalandan din da Rasha ta yi a zaben Shugaban kasar Amurka na 2016, da zummar ganin Donald Trump ya ci zaben Shugaban kasa
Jiya Litinin Trump ya sake ikirarin cewa rahoton ya wanke shi daga duk wani rashin daidai a zaben, duk da yake, kamar sauran Amurkawa, shi ma ya na jiran cikakken bayanin binciken da aka kwashe watanni 22 ana yi
Shugaban na Amurka, ya fada ta kafar twitter cewa, da Mueller da Atoni-Janar din Amurka William Barr, bisa ga binciken da Mueller ya yi, sun yi ittifakin cewa babu wani hadin baki, kuma babu wani karen-tsaye ga shari’a da ya faru
Sannan Trump ya ce hasali ma, wadanda su ka aikata wadannan laifukan su ne abokiyar karawarsa, ‘yar takarar Democrat, Hillary Clinton, da kwamitin jam’iyyarta a matakin kasa, da kuma wadanda ya kira, “kazaman jami’an tsaro
” wanda da wannan suna na raini ya kan kira wasu tsoffin manyan jami’an tsaro
Irin harkokin kasuwancin da China ke yi a yankin Kudancin Amurka, na da babbar alaka da manufofin tsaron kasarta da burinsu na bunkasa fannin kere-kerensu zamani da kuma satar fasahohi
Sakataren harkokin wajen Amurka, Mike Pompeo, ya ce al’umar kasar Venezuela ta dawo daga rakiyar shugaba Nicolas Maduro da gwamnatinsa
Yayin wata hira da ya yi da Muryar Amurka, a lokacin ziyarar da ya kai kasar Paraguay a jiya Asabar, babban jami’in diplomasiyyan na Amurka, ya ce, zaben da shugaba Maduro ya ce lashe, zabe ne da aka tafka magudi
Pompeo ya kara da cewa, kasashen duniya 54, sun amince da jagoran ‘yan adawa Juan Guido, a matsayin shugaban wucin gadi na kasar ta Venezuela
Ya kuma zargi Maduro da yin amfani da Rasha da Cuba da kuma China, wacce ya ce tana bai wa jami’an kasashen yankin kudancin Amurka cin hanci domin samun biyan bukatun kanta
Ya ce “Irin harkokin kasuwancin da China ke yi a yankin Kudancin Amurka, na da babbar alaka da manufofin tsaron kasarta da burinsu na bunkasa fannin kere-kerensu zamani da kuma satar fasahohi
Pompeo ya kara da cewa, Amurka na da burin ta ga China ta ci gaba, amma ba ta bin wannan tafarki ba
A jiya Juma’a Trump ya fitar da wannan sanarwa, sa’o’i kadan bayan da Fadar White House da hukumar jami’an tsaron cikin gida ta Homeland Security, suka jaddada cewa an yi watsi da wannan shawara
Shugaban na Amurka, ya ce yana duba yiwuwar mika bakin haure da ke tsare a kasar, zuwa biranen da suke ikrarin za su iya ba bakin hauren mafaka
Wadannan birane sun kasance suna adawa da tsauraran matakan hana baki marasa takardun iznin zama shiga Amurkan
A jiya Juma’a Trump ya fitar da wannan sanarwa, sa’o’i kadan bayan da Fadar White House da hukumar jami’an tsaron cikin gida ta Homeland Security, suka jaddada cewa an yi watsi da wannan shawara
Amma yayin wata ganawar da ya yi da ‘yan jarida a jiyan, shugaba Trump, ya ce “yana matukar duba yiwuwar daukan matakin mika bakin hauren zuwa biranen da suka amince za su ba su mafaka
A wannan makon ne shugaba Trump ya ce, yana duba yiwuwar sake wani zama da Kim, amma ya jaddada cewa, Amurka ba za ta sassauta takunkumin da ta sakawa Korea ta Arewan ba, har sai ta lalata makamanta na nukiliya
Shugaban Korea ta Arewa Kim Jong Un, ya ce zai bai wa Amurka wa’adin nan da zuwa karshen shekarar nan, domin ta dauki kwakkwarar matsaya kan tattaunawar da suke yi game da batun nukiliyanta
Kim ya yi gargadin cewa, za a iya fuskantar mummunan sakamako, muddin hukumomi a Washington, ba su sauya yadda suke tafiyar da wannan al’amari ba
Yayin da yake jawabi a gaban majalisar dokokin kasar, wacce ake mata kallon ta jeka-na-yi-ka ce, shugaba Kim, ya ce a shirye yake ya kara wata tattaunawa ta uku da takwaran aikinsa Donald Trump, amma har sai Amurka ta sauya irin halayarr da take nunawa, kamar yadda kafar yada labaran kasar ta Korea ta Arewa ta bayyana
A wannan makon ne shugaba Trump ya ce, yana duba yiwuwar sake wani zama da Kim, amma ya jaddada cewa, Amurka ba za ta sassauta takunkumin da ta sakawa Korea ta Arewan ba, har sai ta lalata makamanta na nukiliya
“Muna so takunkuman su ci gaba da kasancewa, a irin tawa fahimtar, ba mu nuna matsi sosai ba
Shugaban Amurka Donald Trump ya fada jiya Alhamis cewa shi bai san da zaman shafin yanar gizon WikiLeaks ba, bayan da aka kama wanda ya bude shafin na kwarmata bayanai wato Julian Assange a Burtaniyya
Mutumin dan shekaru 47 da haihuwa, dan kasar Australia dama a ofishin jakadancin Ecuador dake birnin London yake boye tun daga shekarar 2012, amma aka bankado shi aka kuma tusa keyar sa jiya Alhamis, yanzu haka yana hannu ‘yan sandan Burtaniyya
Kasar Ecuador ta ce Assange ya saba ka’idodin neman mafaka saboda ya ci gaba da yin katsalanda a harkokin wasu kasashe ta hanyar wallafa wasu muhimman bayanan sirri
A jiya Alhamis ne ‘yan jarida suka yi wa shugaba Trump tambayoyi akan kamen na Assange, inda kuma yace shi bai san komai ba gameda wannan shafin na WikiLeaks, har ya kara da cewa “wannan ba irin abinda na ke da lokacin sa bane
Ma’aikatar shariar Amurka, ta tuhumi Julian Assange, mutumin da ya kafa dandalin kwarmata bayanai ta hanyar sadarwar internet wato WikiLeaks, da laifin hada baki, wajen yin kutsen, na’urar kwamfuta, inda ta zarge shi, da taimakawa tsohon jami’in sojan ayyukan leken asiri, Chalsea Manning, da fallasa bayanan sirri
A cikin tuhumar, an bayyana cewa, a watan Maris na shekara ta dubu biyu da goma, Assange ya hada baki, da Chalsea Manning, suka saci hanyar kutsawa rumbun kwamfuta, da ake ajiye bayyanan sirri, na gwamnatin Amurka
Wannan sanarwar, ta zo ne, ‘yan sa’oi, bayanda, Birtaniya, ta kama Assange, yau alhamis, wannan shine mataki na baya-bayan da aka dauka da ya shafi harkokin shari’a na tsawon shekaru bakwai
Assange, ya fake, a ofishin jakadancin Ecuador, tun shekara ta dubu biyu da goma sha biyu, domin gudun kada a tasa keyarsa, zuwa Sweden inda ake tuhumar sa, da laifin fyade
Daga baya, Sweden ta janye tuhumar da take yi mashi, amma, ya ci gaba da zama a ofishin jakadancin, domin gudun kada Birtaniya, ta tasa keyar shi zuwa Amurka dangane da bayanan sirrin gwamnati, da dandalin WikiLeaks da ya wallafa
Shugaba Trump ne ya nada Alles, kuma ya kasance a kan wannan matsayin na tsawon shekaru biyu
Babu wani bayani ga jama’a kan dalilin sallamar shi
Shugaban Amurka Donald Trump ya tsige Shugaban Sashin ‘Yan sandan da ke ayyukan leken asiri na Secret Service, wanda shi ne sashin da ke kare shi, da iyalinsa, da kuma shugabannin Amurka na da
Kafafen yada labaran Amurka da dama sun bayar da rahoto jiya Litini mai cewa, Shugaba Trump ya umurci mukaddashin Shugaban Ma’aikatan Fadar White House Mick Mulvaney, da ya sallami Shugaban Sashin ‘Yan sandan Ciki, Randolph Alles
Shugaba Trump ne ya nada Alles, kuma ya kasance a kan wannan matsayin na tsawon shekaru biyu
Babu wani bayani ga jama’a kan dalilin sallamar shi
“Ya yi aiki sosai a wannan sashin a tsawon shekaru biyu, kuma Shugaban kasa ya na mai cike da godiya gare shi saboda tsawon shekaru 40 da ya kwashe ya na bauta ma kasar
Nan gaba kadan zai bar ofis din
” Inji Mai magana da yawun Fadar White House Sarah Sanders
Ta kara da cewa, Trump ya gabatar da sunan James Murray, wanda dadadden dan sandan ciki ne, a matsayin wanda zai zama sabon shugaban sashin, daga watan gobe
A baya-bayan nan, shugaba Trump ya yi barazanar rufe kudancin iyakar kasar da Mexico, ko da yake, ya yi wasu kalamai da wasu ke ganin tamkar ya yi amai ya lashe ne, inda ya ce, zai iya daukan matakin kara kudaden haraji kan motocin Mexico da ake shiga da Amurka maimakon rufe kan iyakar
Shugaban Amurka Donald Trump, ya kai ziyara kan iyakar kasar Mexico, inda jami’an tsaron Amurka suke sintiri a tashar da ake kira Calexico, domin sa ido kan masu shiga kasar ba bisa ka’ida ba
Yayin ziyarar, shugaba Trump ya yabi irin ci gaban da ya ce ana samu, wajen dakile kwararar jama’a zuwa cikin Amurka
Trump ya yi wadannan kalamai ne a wani daki da ke cke da jami’an da ke sintiri akan iyakar Amurka, da ‘yan majalisar wakilai da kuma wasu jami’an gwamnatinsa
A baya-bayan nan, shugaba Trump ya yi barazanar rufe kudancin iyakar kasar da Mexico, ko da ya yi wasu kalamai da wasu ke ganin tamkar ya yi amai ya lashe ne
“A gaskiyar magana, sassaucin da zan iya idan ban rufe kan iyakar ba, shi ne a rika saka haraji ga motocin da ke shigowa, kuma zan yi hakan, kuma kun san zan aikata domin ni bana wasa
Trump ya kara da cewa, abubu biyu ne suke sa mutane suke tururwar zuwa Amurka, na farko shi ne domin sun ga kasar ta ci gaba, sannan wasu kuma suna zuwa ne domin su zo su yi damfara
Shugaban kwamitin shari’a na majalisar wakilan Amurka na bukatar Atoni-Janar William Barr ya fidda kuma ya gabatar da duk wasu takaitattun bayanan da mukarraban mai bincike na musamman Robert Muller suka shirya
Dan majalisa Jerry Nadler, na jam’iyyar Democrat ne ya tura wata wasika zuwa ga Atoni Barr bayan rahotannin dake cewa tawagar ma’aikatan Mueller ba su ji dadin takaitaccen bayanin Atonin ba saboda, rahotannin sun ce, binciken Mueller ya gano wasu abubuwa da zasu kawo cikas sosai ga gwamnatin Trump fiye da yadda Barr ya bayyanawa ‘yan majalissar tarayya da sauran jama’a
A cewar takaitaccen bayanin rahoton mai shafuka 4 da shi Barr ya gabatar akan rahoton binciken Mueller mai shafuka fiye da 300, ya nuna cewa Trump da wadanda suka yi mashi yakin neman zabe basu yi wata mu’amulla da Rasha ba a kokarin taimakawa Trump cin nasara a zaben shugaban kasa na shekarar 2016 da aka yi
Sakataren Harkokin Wajen Amurka Mike Pompeo ya gayawa shugabannin kungiyar tsaron Turai ta NATO cewa dole ne kungiyar, mai kasashe 29 a cikinta, ta fito da wani sabon salo na yadda zata tunkari sabbabin abubuwa masu barazana ga zaman lafiya a duniya
Lokacin da yake jawabin bude babban taron da ministocin harakokin wajen Turai suka fara tun jiya a Washington don bikin cikar shekaru 70 da kafa kungiyar ta NATO, Pompeo ya gaya musu cewa wajibi ne a san yadda kasashen nasu zasu fuskanci duk wata barazana da zata iya fitowa daga kasashe irinsu Rasha da China, musamman barazanar da za’a yi ta kai hare-hare ta cikin duniyar gizo, ko ga ma’aikatun makamashi, ko kuma ta fuskar soja
Shima, da yake jawabi jiya ga taron hadin gwiwa na Majalisun Dokoki biyu na Amurka, babban sakataren NATO, Jen Stoltenberg, ya ja kunnen Amurka da ta kwana cikin shirin fuskantar karin tsokana daga Rasha
'Yan sandan kasar Uganda sun shiga farautar wasu 'yan bindigan da su ka sace wata ba-Amurkiya 'yar yawon bude ido tare da direbanta
Kasar Uganda ta ce jami’an tsaronta na neman wata ba-Amurka ‘yar yawon bude ido da direbanta dan kasar ta Uganda, wadanda aka sace su shekaran jiya Talata, a wani gandun shakatawa na kasa, inda aka nuna su da bindiga
‘Yansandan na Uganda, sun bayyana ba-Amurkar da aka sace din da Kimberly Sue Endecott ‘yar shekaru 35, da direbanta Jean Paul
Su ka ce wasu ‘yan bindiga ne hudu da ba a san ko su waye, ba su ka sace Paul da Endecott daura da wani sansanin da ke cikin wani dajin da ke cikin gandun shakatawa na Queen Elizabeth National Park, da yammacin shekaran jiya Talata
An kama wata mace ‘yar kasar China bayanda ta kutsa cikin jerin gidajen hutawa na shugaban Amurka Donald Trump dake jihar Florida, inda kuma aka same ta dauke da wata na’urar komputa mai lahani a cikinta
Bayanan da lauyoyin dake shigar da kara suka gabatar, sun nuna cewa wannan matar mai suna Yujing Zhang ta shiga wannan sansanin gidajen na Mar-a-Lago ne dake Palm Beach, tace ita memba din kulob din ce kuma tana son shiga wurin wanka na kulob din
Duk da cewa masu tsaron wurin basu gano sunanta a jerin sunayen ‘yan kulob din ba, sun barta ta shige da yake daya daga cikin manajojin wurin ya dauke ta a matsayin ‘yar wata mace wacce ita memba ce ta wurin
Sai dai kuma bayan Yujing ta shiga gun, sai ta chanja bayaninta, tace wai ta zo ne don ta halarci wani taro kan batun tatalin arziki a tsakanin Amurka da China
Bayanda aka gano cewa ba wani taron irin wannan ne aka tsare ta
Yayin da a baya shugaba Trump ya ke yawan cewa ana kwarar Amurka a kungiyar Tsaro ta Nato, yanzu kuma ya shiga yabon kungiyar saboda sun amince za su kara irin gudunmuwar da su ke bayarwa
Yayin da kungiyar tsaro ta NATO ke shirin gudanar da babban taronta a nan Washington, inda za a yi bikin cikar kungiyar shekaru 70 da kafawu, Shugaban Amurka Donald Trump, ya fara yabon gamayyar kasashen da kuma shugabanta, a lokacin wani zama da suka yi da Sakatare Janar din kungiyar
A cewar Shugaba Trump, an samu gagarumin ci gaba, ta fuskar raba daukan dawainiyar kungiyar a tsakanin mambobinta 29 masu cin gashin kansu
Sai dai shugaban na Amurka, wanda ya yi wannan bayani yayin da yake karbar bakuncin Sakatare Janar na kungiyar ta NATO, Jens Stoltenberg, ya soki kasar Jamus, inda ya ce, ba ta ba da kason da ya kamace ta ba
A nasa bangaren, Stoltenberg, wanda Trump ya yaba, ya nuna godiya ga shugaban na Amurka, kan yadda ya jajirce wajen ganin an raba daukan dawainiyar kungiyar
Sai dai mai sharhi kan huldar kasa da kasa na majalisar Atlantic Council da ke nan Amurka, Mark Simakovsky ya ce, irin kalaman da shugaba Trump ya yi a baya, ya ragewa kungiyar ta NATO kwarjini a idon abokanan hamayyarta
A bayan, shugaba Trump ya taba nuna rashin muhimmancin kungiyar tsaron ta NATO, inda ya kwatanta ta a matsayin wacce yayinta ya wuce
A baya, Shugaba Donald Trump ya iyakanta adadin ‘yan gudun hijirar da kasar za ta iya tsugunarwa zuwa 30,000
Yayin da aka shiga tsakiyar kasafin kudin wannan shekara, Amurka ta kama hanyar tsugunar da ‘yan gudun hijira kalilan, wadanda adadinsu ne mafi karanci a tarihin tsugunar da ‘yan gudun hijira da Amurka ta yi
Daga ranar 1 ga watan Oktoban 2018 zuwa ranar 31 ga watan Maris na wannan shekarar, ‘yan gudun hijira 151 ne su ka shigo Amurka, aksari daga kasashe uku, wato Jamhuriyar Dimokaradiyyar Congo mai kashi 48% da Burma ma kashi 17% da Ukraine mai kashi 13%, bisa ga alkaluman Ma’aikatar Harkokin Waje
A baya, Shugaba Donald Trump ya iyakanta adadin ‘yan gudun hijirar da kasar za ta iya tsugunarwa zuwa 30,000
Wannan ne kuma adadi mafi karanci a tsawon shekaru 40, tun bayan da Majalisar Dokokin Tarayyar kasar ta amince da dokar kula da ‘yan gudun hijra ta 1980
A cigaba da murza gashin bakin da ake yi tsakanin Amurka da kasar Mekziko saboda zargin barin bakin haure da ratsawa da kasar zuwa cikin Amurka, Shugaba Donald Trump ya ce Mekziko ta hana bakin hauren ko kuma a sake lale
A jiya lahadi gwamnatin Trump ta bukaci Mexico da wasu kasashe uku na tsakiyar Nahiyar Amurka da su hana kwararowar dubban bakin haure da ke dosar Amurka, ta na mai nuni da cewa hatta tsohon Sakartaran harkokin cikin gida a gwamnatin shugaba Barack Obama da ta shude ya amince akwai matsalar bakin haure a iyakar Amurka da ke kudu
“Mu na bukatar taimakonku,” abin da mukaddashin shugaban ma’aikatan fadar White House, Mick Mulvaney, ya fada wa Mexico, Guatemala, Honduras, da kuma El Salvador kenan a wata hira da ya yi da gidan talabijin na ABC News
Ya ce ya kamata Mexico ta dada inganta tsaron kan iyakarta da Guatemala da ke sashin kudu don ta hana bakin haure da suke tafiya zuwa arewa su shigo Mexico zuwa Amurka da kuma cewa kasashe uku na tsakiyar nahiyar Amurka bukatar hana ‘yan gudun hijira barin kasashen nasu
Ya bar kofa a bude da yiwuwar cewa shugaba Donald Trump zai rufe kan iyakar Amurka tare da Mexico a cikin kwanaki masu zuwa, kamar yadda ya ce yana da niyar yanke kusan dala miliyan 500 a taimakon da Amurka take baiwa kasashe uku na Northern Triangle
Ma’aikatar harkokin wajen Amurka ta tabbatar cewa gwamnatin Trump na niyar yanke taimakon kudi da take baiwa kasashen Guatemala, Honduras and El Salvador
Muna aiwatar da umarnin shugaban kasa na shekarun kudi na 2017 da 2018 na kawo karshen taimakon kasashen waje da ake baiwa kasashen guda uku na nahiyar Amurka, inji mai magana da yawun ma’aikatar harkokin wajen a cikin wata sanarwa, yana mai cewa zamu tattauna da majalisun tarayya a kan wannan batu
Kasashen uku na arewacin kasashen tsakiyar Amurka da ake musu lakabi da Northern Triangle, da suka hada da Guatemala, Honduras and El Salvador an shirya basu taimakon kudi dala miliyan 500 a shekarar 2018 da kuma sauran ragowar miliyoyin dala da yakamata a basu a shekarar 2017, a cewar jaridar Washington Post
Wannan matakin na zuwa a lokacin da shugaban na Amurka Donald Trump, yace kasashen sun shirya ayarin bakin haure da suke zuwa nan Amurka
Shugaban Amurka Donald Trump ya fadawa ‘yan jarida a jiya Juma’a cewa kasar Venezuela na fama da tsananin matsaloli, yayin da wasu jami’an fadar White House suka kyankyasa batun kakabawa kasar takukuman tattalin arziki
Trump ya amsa tambayoyin manema labarai a kan batutuwa da dama a jiya Juma’a da rana, ciki har da batun matakan da Amurka zata dauka a kan kasar ta Venezuela
Venezuela na fama da matsaloli inji Trump, yana mai cewa, babu wutar lantarki ba mai da motoci zasu yi aiki da shi a kasar
Yace idan kana tunanin bin tafarkin gurguzu ne, to ka dubi kasar Vebnezuela
Tun da safiyar jiya ne manzon Amurka na musamman a Venezuela, Elliott Abrams, yace sakataren harkokin wajen Mike Pompeo yana rike da jerin matakan da akwai yiwuwar daukar su, ciki har da takunkuman tattalin arziki domin kasancewar sojojin Rasha a Venezuela
Jiragen yakin Rasha guda biyu sun isa wajen birnin Caracas a ranar Asabar waccan mako kuma ana zaton akwai sojojin Rasha da kayan aikin su a cikin jiragen
Yanzu da aka san abinda rahoton mai bincike na musamman Robert Muller ya kunsa, ana hasashe akan irin tasirin da sakamakon ya ke da shi akan siyasar Amurka gabanin zaben shugaban kasa dake tafe a shekarar 2020
Takaitaccen bayanin rahoton wanda Atoni-janar na Amurka William Barr ya bayar, ya bayyana cewa mai bincike Mueller bai gano wata alaka ba tsakanin wadanda suka yi wa Trump yakin neman zabe da Rasha ba, na yin katsalanda a zaben shugaban kasa na shekarar 2016
Amma Mueller bai yanke hukunci ba akan ko Trump ya nemi hana shari’a tayi aikinta dangane da binciken ko Rasha ta taka wata rawa a zaben ba ko a’a, a cewar Barr
Kuma duk da cewa rahoton bai bayyana cewa shugaba Trump ya aikata wani laifi ba, haka zalika bai kuma wanke shi ba
A karshe, Barr ne yanke shawarar cewa hujjojin da Muller ya gano akan hana ruwa gudu wajen gudanar da binciken basu isa su sa a ci gaba da bincike akan batun ba
Bayan da Babban mai shari'ar Amurka, William Barr, ya fitar da takaitaccen bayani kan rahoton Mueller a shafi hudu, yanzu haka 'yan jam'iyyar Dimokrat sun bukace shi daya fitar da cikaken rahoton mai shafi sama da dari uku
Yayin da jami’ai a Amurka suka bayyana cewa, rahoton da kwamitin Robert Mueller da ya gudanar da bincike kan katsalandan din da Rasha ta yi a zaben 2016, ya haura sama da shafi 300, ‘yan Jami’yyar Dimokrat sun gabatar da wata sabuwar bukata ta neman Atoni – Janar William Barr ya fitar da cikakken rahoton baki dayansa
Bukatar da ‘yan Dimokrat din suka mika, na zuwa ne bayan da Barr ya fitar da takaitaccen bayani kan rahoton a shafi hudu
“Ku nuna mana rahoton” shugabar masu rinjaye ta majalisar wakilai, Nancy Pelocy ta ce, tana mai kira da babban jami’in shari’ar kasar
Ta kara da cewa “ba ma bukatar ka yi mana tafinta
Dole ne mu ga hakikanin bayanan da rahoton ya kunsa
Ba ma bukatar Antoni Janar ya mana tafinta kan wani abu da zai nuna mana kawai
A cikin takaitaccen bayanin da ya fitar, Barr, ya yi amfani da kalmomi 65 ne kawai daga cikin rahoton na Mueller, ko da yake, ya kawo misalai kan wasu batutuwa da masu shigar da kara suka tattaro
A wata wasika da aka aikawa shugabanin majalisu kuma aka fitar da ita a bainar jama’a, Barr ya ce, Mueller ya gano cewa, shugaban Amurka, Donald Trump, da kwamitin yakin neman zabensa ba su hada kai da Rasha ba domin taimaka masa ya lashe zabe, amma kuma bai ce komai ba dangane ko Trump, a lokacin da yake shugaban kasa ya yi katsalandan a harkar shari’a a kokarin da yake na hana binciken
A lokacin da manema labarai suka tambayi Trump ko yana duba yiwuwar shi ma ya tura dakarun Amurkan zuwa kasar ta Venezuela sai ya ce, “Amurka za ta iya amfani da kowanne irin zabi
Bayan da Rasha ta tura dakarunta zuwa kasar Venezuela, Shugaban Amurka Donald Trump ya aikawa da Rashan wani gargadi
“Ya zama dole Rasha ta fice
Shugaban na Amurka ya yi wannan furuci ce ne, yayin da yake ganawa da manema labarai a Fadar White House a jiya Laraba, a lokacin da yake karbar bakuncin uwargidan shugaban ‘yan adawan kasar ta Venezuela, Fabiana Rosales
A lokacin da manema labarai suka tambayi Trump ko yana duba yiwuwar shi ma ya tura dakarun Amurkan zuwa kasar ta Venezuela sai ya ce, “Amurka za ta iya amfani da kowanne irin zabi
Yayin da take na ta jawabin, uwargidan Juan Guaido, wacce ta shiga har cikin ofishin shugaban kasa na Oval Office, ta ce jama’ar kasar ta Venezuela na cikin mawuyacin hali na rayuwa, musamman ma kananan yara
Garkame al'ummar musulmi musamman 'yan kabilar Uighur da sauran tsirarun al'ummomin musulmai da China ta ke yi a wasu sansanoni, ya ja hankalin Amurka, wadda ta yi tir da hakan, tare da kiran China ta daina
Sakataren Harkokin Wajen Amurka, Mike Pompeo, ya bayyana garkame al’ummar Musulmi, akasari ‘yan kabilar Uighur, da sauran tsirarun al’ummomi Musulmi, da kasar China ta yi a wasu sansanonin da ke yankin Xinjiang na yammacin kasar, da cewa abin tayar da hankali ne kuma na yin Allah wadai
“Mun sha fitowa fili mu na yin tir da hakan, kuma mun yi ta tattaunawa da China a kebance kan wannan batu,” a cewar Pompeo yayin da ya ke amsa tambayar da Muryar Amurka ta masa kan batun
Ya kara da cewa Amurka na kan kokarin shawo kan China ta gane cewa hakan bai dace ba, kuma ta daina
Dama kungiyoyin kare hakkin dan adam sun zargi kasar ta China da garkame miliyoyin ‘yan kabilar Uighurs
A martaninta, China ta ce shirin kawar da tsaurin ra’ayi ta ke yi, kuma ana koyar da ayyukan yi da doka da kuma harshen Sin na Mandarin a sansanonin
Hakan na zuwa ne bayan da kwamitin bincike na musamman na Robert Mueller ya mika sakamakon rahotonsa, inda ya ce ba a ga shaidar cewa kwamitin yakin neman zaben Trump na shekarar 2016 ya hada baki da Rasha ba
Shugaban Amurka Donald Trump, ya yi hasashe jiya Talata cewa, duniya baki daya na yin Allah wadai da manyan kafafen labaran Amurka, saboda yadda su ka yi ta yada abin da ya kira, “almarar cewa an yi hadin baki da Rasha
“Manyan kafafen yada labaran na shan caccaka da ba’a a fadin duniya, inda ake kiransu gurbatattu kuma makaryata,” a cewar Trump ta kafar witter
Ya kara da cewa, “Sun shafe shekaru biyu su na ta yada almarar nan ta cewa, an yi hadin baki da Rasha, alhalin kuwa a duk tsawon lokutan nan sun san cewa babu wani hadin baki da aka yi
Su ne makiya jama’a na hakika, kuma su ne jam’iyyar adawa a zahiri
Trump ya sake tura sakon twitter din wasu magaya bayansa mai cewa, tun asali ma bai kamata a yi wannan binciken da aka shafe tsawon watanni 22 ana yi karkashin Mai Bincike Na Musamman Robert Mueller ba
To amma, a gefe guda kuma, ganin cewa Mueller ya cimma matsayar cewa babu shaidar an yi hadin baki da Rasha, sai Trump ya ce, “Rahoton Mueller din mashahuri ne
Kuma ya na da matukar inganci
Yayin da, a daya gefen, Shugaban Amurka Donald Trump ya yabi kwamitin binciken da ya ce ya wanke shi, a daya gefen kuma, ya caccaki 'yan jam'iyyar Dimokarat, wadanda ya ce su na masu bita da kullin siyasa
Shugaban Amurka Donald Trump, wanda ke cike da farin ciki, ya yabi kwamitin bincike na musamman da Robert Mueller ya jagoranta, yayin da kuma yake kumfar baki kan bukatar da ‘yan jam’iyyar Democrat suka mika, ta a fitar da cikakken rahoton da ya binciki shisshigin da Rasha ta yi a zaben 2016, binciken da ya wanke Trump daga zargin cewa ya hada kai da hukumomin Moscow, amma ba tare da ya wanke shi daga zargin da ake yi cewa, ya yi kokarin hana binciken ba
Yayin da yake magana a fadar gwamnatin White House, shugaba Trump, ya bayyana Mueller a matsayin mutum mai dattaku, yana mai cewa ya gamsu dari-bisa-dari- da rahoton binciken
Ya ce, “babu wani hada kai da muka yi da Rasha, babu kuma wani yunkuri na hana doka ta yi aikinta, wannan rahoto, ya tsame ni daga dukkanin wadannan zarge-zarge
Sai dai yayin da ya fitar da takaitacce bayani kan rahoton binciken na Mueller a ranar Lahadi, wanda ya karba daga hannun Muellern, Babban Atoni Janar din Amurka, William Barr, ya ce rahoton bai fidda matsaya ba, kan ko shugaba Trump ya aikata laifi, ko kuma ya yi yunkurin hana doka ta yi aikinta
Shi dai Trump ya sha sukan kwamitin binciken na Mueller, inda ya rika kwatanta shi a matsayin “bita-da-kullin-siyasa
Atone-janar na Amurka Bill Barr ya fitar da takaitaccen bayanin rahoton kwamitin bincike na musamman da jigon bincike na musamman Robert Mueller ya jagoranta
Rahoton da aka dade ana jira, a kan ko kwamitin yakin neman zaben Donald Trump ya hada baki da Rasha a zaben shugaban kasa na shekara ta dubu biyu da goma sha shida
Ga muhimman batutuwa da rahoton da aka gudanar na tsawon shekaru biyu ya kunsa, wanda kuma shugaba Trump ya yi ta nanatata cewa, bita da kulli ne kawai ake yi mishi, tare da cewa sakamakon binciken ya wanke shi
Kwamitin na Mueller ya gano cewa babu wata takamammar shaida da ta nuna cewa, Rasha tayi katsalandan a zaben, ko ta hanyar cusawa al’umma labarun karya ko kuma yiwa email din tawagar yakin neman zaben Hillary Clinton kutse
A cikin wasikar da ya aikawa majaliasar dokokin Amurka, Barr yace, kwamitin binciken na Mueller ya gano cewa, wadansu mutane dake da alaka da Rasha sun yiwa ofishin yakin neman zaben Trump tayin bayanai har sau biyu da zummar taimaka wa kyamfen din na Trump
Sai dai Barr ya ambaci rahoton Mueller kai tsaye da yace, Kwamitin binciken “bashi da tabbacin cewa, jami’an yakin neman zaben Trump sun hada baki ko kuma aiki tare da gwamnatin Rasha a katsalandan da tayi a zaben
Masu sa ido da dama sun yi harsashen cewa, babban abinda yake da hadari ga Trump shine zarginshi da yin babakere da hana doka aikinta, musamman dangane da korar darektan hukumar binciken manyan laifuka ta FBI- watau James Comey da ya yi wanda yake jagorantar binciken kafin a nada kwamitin Mueller
Sai dai Barr yace, shaidar da aka zayyana a rahoton na Mueller bata isa ta zama hujjar cewa shugaba Trump ya hana doka aiki ba
Barr ya kara da cewa, “Idan aka dubi matakan da shugaban kasar ya dauka, wadanda da dama ya dauka a gaban idon jama’a, rahoton bai bai nuna wani matakin da aka dauka, da a ganinmu, ya nuna yin babakere da hana doka yin aikinta ba
Sai dai yayinda, Barr, wanda shugaba Trump ya nada shi, ya yanke hukumci cewa, shugaban bai hana doka yin aikinta ba, ya bayyana cewa, rahoton na Mueller bai yanke hukumci dangane da batun hana doka aikinta ba
“Sabili da haka, kwamitin na musamman bai nuna wata matsaya a kan batun ba, bai nuna shugaban ya hana doka yin aikinta ba, kuma bai wanke shugaban kasar ba
Babu Sauran Zarge-Zarge da za’a yi
Tsohon mai ba Trump shawarwari kan harkokin tsaron kasa,Mike, Flynn, da tsohon lauyanshi MIcheal Cohen, da kuma tsohon shugaban yakin neman zabensa, Paul Manafort, suna daga cikin mutane 34 da kwamitin na Mueller ya samu da laifi, sai dai sune zasu zama na karshe, a bisa ga cewar Barr
“Rahoton bai bada shawarar sake tuhuma, ko kuma ya kunshi wadansu tuhume tuhumen da ba a riga an bayyanawa jama’a ba,” bisa ga cewar Barr a wasikar da ya aikawa shugabannin kwamitocin harkokin shari’a na majalisun dattijai da na wakilai
A cikin hirarshi da Sashen Hausa, Aminu Yakubu Lame, wani dan Najeriya da ya shafe kusan shekaru talatin a Amurka, wanda kuma yake sa ido sosai a harkokin siyasar kasar, ya yi fashin baki kan rahoton da aka fitar, inda ya bayyana cewa, zai yi wuya a hukumta Shugaba Trump dangane da batun hada baki kasancewa babu wani bayani da ya nuna ko dai yana da masaniya ko kuma tare da hadin bakinsa aka nemi hadin kan Rasha, ko kuma aka hada baki da gwamnatin kasar Rasha wajen yin katsalandan a zaben shugaban kasa na shekara ta dubu biyu da goma sha shida
Amma dangane da ko shugaba Trump ya yi kokarin kawo cikas ga binciken da kwamitin na Mueller ke yi, Barr ya bayyana cewa, “rahoton bai dauki matsaya ba, kan ko shugaban ya aikata laifi, sannan kuma bai wanke shi ba
Wasu bayanai da Babban Atoni-Janar din Amurka, William Barr ya fitar a takaice, sun nuna cewa kwamitin Robert Mueller na musamman, ya bayyana cewa, shugaba Donald Trump da kwamitin yakin neman zabensa ko wani da ke da alaka da shi, ba su hada kai da Rasha ba domin a yi katsalandan a zaben shugaban kasar na 2016
Amma dangane da ko shugaba Trump ya yi kokarin kawo cikas ga binciken da kwamitin na Mueller ke yi, Barr ya bayyana cewa, “rahoton bai dauki matsaya ba, kan ko shugaban ya aikata laifi, sannan kuma bai wanke shi ba
A jiya Lahadi, babban Atoni janar din, ya fitar da kanun rahoton na Mueller da aka jima ana jiran sakamakonsa a binciken da aka kwashe watanni 22 ana gudanarwa, kan zargin cewa kwamitin yakin neman zaben Trump ya hada kai da Rasha domin ta taimaka mai
A jiya Lahadi, Barr ya aikwa da majalisar dokokin Amurka rahoton, bayan da shi ma Mueller ya mika rahoton ga ma’aikatar shari’ar Amurka a ranar Juma’a
Kusan shekaru biyu ne Robert Muller ya gudanar da bincike a kan yiwuwar katsaland da ake zargin Rasha da aikatawa a zaben shugaban kasa a shekarar 2016 da kuma sanin ko bayan Donald Trump ya dauki ragamar mulki ya yi shisshigi a cikin aikin binciken
Barr da rukunin ma’aikatansa sun kwashe sa’o’i a jiya Asabar suna nazarin rahoton Muller da aka hannunta musu da yammacin shekaranjiya Juma’a, binciken da aka kwashe watanni 22 ana gudanarwa
Hadiman Barr sun ce yana niyari baiwa manyan ‘yan majalisa takaitaccen bayanansa na farko bayan nazari mai yawa a yau Lahadi kuma akwai yiwuwar zai fitar takaitaccen bayanin ga jama’a
Kusoshi a majalisun kasar, da suka hada da ‘yan adawan Democrats da takwarorin su na Republican na shugaba Trump, sun yi kira da a bayyanar da cikakken rahoton, amma dai akwai shakku ko Barr zai yi hakan
Trump ya fada a makon da ya gabata cewa bashi da wata damuwa idan aka fitar da cikakken rahoton ga jama’a, amma kuma yace yin haka na hannun Barr ne, wanda ya nada shi ya jagorancin sashen dokokin kasar kuma shine zai yanke shawarar abin da zai fitar ga jama’a
Bincike na musamman na Robert Mueller ya kamala
Bincike mai tsawo da aka dade ana jira game da katsalandan da Rasha ta yi a zaben shugaban kasa na 2016, da kuma ko shugaban kasar Amurka Donald Trump ya aikata ba daidai ba, abin da yasa sa ‘yan Majalisa sunyi ya yi kira da a saki rahoton binciken
Mueller ya mikawa hukumar shari’a rahoton a jiya Juma'a, Babban Atoni Janar William Barr ya ke jagoranta, wanda a yanzu yake nazari a kai
Manyan wakilan Majalisa na jam’iyyar Democrat sun ce, yana da "muhimmanci" a fitar da cikakken rahoton ga al’ummar kasar
A cewar Sanata Chuch Schumer, na jam'iyyar Democrat, "Yanzu tun da mai bincike na musamman Mueller ya mika rahoton ga Babban Atoni janar, yana da muhimmanci ga Mr
Barr da ya fitar da cikakken rahoto ga al’ummar kasa, kuma ya bayar da takardun shaida da abubuwan da ke faruwa ga Majalisa
Ma’aikatar harkokin wajen Siriya ta fada yau Jumma’a cewa sanarwar da shugaban Amurka Donald Trump ya yi mai cewa, Amurka zata amince da ‘yancin Isra’ila na mallakar yankin tuddan Golan, bai dace ba
Ma’aikatar, dake birnin Damascus ta ce sanarwar da Trump yayi ba zata sauya ainahin gaskiyar cewa yankin na Golan na larabawa da Siriyawa ne ba, kuma zai ci gaba da kasancewa nasu
“Sanarwar ta nuna a fili yadda Amurka ke watsi da dokokin kasa-da-kasa, da yadda ta kuma saba kudurorin kasa-da-kasa, musamman kudurin kwamitin sulhun Majalisar Dinkin Duniya mai lamba 497,” a cewar ma’aikatar ta Siriya
Ta kuma kara da cewa sanarwar Trump na barazana ga zaman lafiya da kwanciyar hankalin kasashen duniya
A yakin shekarar aluf dari tara da sittin da bakwai da aka kwashe kwanaki 6 ana yi ne Isra’ila ta kwace yankin na tuddan Golan kuma tun a lokacin yake hannun ta
Shi ma Shugaban Turkiyya Racep Tayyip Erdogan ya ce sanarwar Trump na gab da jefa yankin cikin wani sabon rikici da tashin hankali
A cewar Trump, ana samun ci gaba a tattaunawar da ake yi da hukumomin Beijing, inda ya ce nan da wasu ‘yan kwanaki, wakilan Amurka za su tafi China domin ci gaba da tattaunawa
Shugaban Amurka Donald Trump, ya ce China za ta ci gaba da biyan kudaden harajin da aka saka mata nan da zuwa wani lokaci, ko da an cimma wata yarjeniyar kasuwanci
A cewar Trump, ana samun ci gaba a tattaunawar da ake yi da hukumomin Beijing, inda ya ce nan da wasu ‘yan kwanaki, wakilan Amurka za su tafi China domin ci gaba da tattaunawar
Sai dai masana tattalin arziki na ganin China ba za ta amince da matsayar ta Amurka ba
Alkaluma dai sun nuna cewa, adadin kayayyakin da China take shiga da su Amurka, sun ninninka wadanda Amurkan take kai wa China
Baya ga haka, wannan rashin daidaito a fannin kasuwanci a tsakanin kasashen biyu, shi ya dibi kashi 80 cikin 100 na adadin gibin da Amurka take samu a fannin kasuwancinta da kasashen duniya
Bayan wasu shekaru da dama, yanzu haka kasar Brazil da Amurka sun bude wani sabon shafi na hulda tsakanin kasashen biyu mafiya girma a yammacin duniya
Shugabannin Amurka da Brazil, kasashe biyu mafiya girma a yammacin duniya, sun yi alkawarin inganta huldar cinakayya, da hadin kai ta fuskar soji, ta yadda har ma Shugaban Amurka Donald Trump ke nuna cewa ya kamata Brazil ta shiga kungiyar Kawance ta NATO
Trump ya ce, amma kafin hakan ya yiwu, sai ya tattauna da mutane da dama
A wani taron manema labarai na hadin gwiwa da Shugaban Brazil Jair Bolsonaro, Shugaban na Amurka ya kuma yi alkawarin cewa Amurka za ta goyi bayan shigar Brazil kungiyar kasashe 36 na habbaka tattalin arziki ta (OECD), wadda ta kunshi har ma kasashe mafiya karfin tattalin arziki a duniya
Da ya ke jawabi a harshen Portugal, Shugaba Bolsonaro na Brazil, ya ce wannan ziyarar da ya kawo ta bude sabon babi a huldar Brazil da Amurka, ya kara da cewa zabensa da aka yi kwanan nan, ya sa kasar ta Brazil ta samu Shugaban kasa wanda bai gaba da Amurka, wanda rabon hakan ya faru tun tsawon shekaru gommai
Wani babban jami’i a gwamnatin Trump ya fadawa manema labarai tun kafin ziyarar Bolsonaro, yana mai cewa kasashen biyu suna da muhimman batutuwa da zasu tattauna a kan noma kuma shugabannin biyu zasu sanar da sakamakon tattaunawar a wata sanarwar hadin gwiwa a yau Talata
Wasu abubuwa da zasu kuma tattauna akai sun hada ne da batun kawo ‘yan kasuwar Brazil da na Amurka kusa da juna da kuma batun kulla huldar makamashi da ta gine gine
Babban jami’in gwamnatin Amurkan yace kasashen biyu zasu hada kai wurin taimakawa shugaban Venezuela Juan Guaido, wanda kasashen yammacin duniya har da Amurka suke daukar shi shugaban kasar Venezuela na gaskiya
'Yar majalisar dattawar Amurka Sanata Kirsten Gillibrand, ta bayyana aniyarta na tsayawa takarar shugabancin Amurka a zaben shugaban kasai mai zuwa
Tana cikin jerin mata dake neman wannan matsayi karkashin jam'iyyar Demockrat
A jiya Lahadi ta ayyana nufin nata, wanda zata gabatar da jawabin ta na farko a sati mai zuwa a gaban Otel din Trump International dake birnin New York
Tace Amurka na bukatar jagora mara tsoro, mai nagarta, wanda kuma bai da tsoron kawo canji ta kowane hali
Malam Mohammed Nasiru, malami a jami'ar birnin New York, yayi sharhi akan rawar da mata zasu taka a siyasar Amurka a zabe mai zuwa
wanda yake ganin cewar da sauran lokaci ace mata su shugabanci kasa irin Amurka
Yana ganin cewar Amurkawa basu shirya zaben macce ta ja ragamar mulkin su ba, idan aka yi la'akari da irin zaben da ya gabata, yadda Hillary Clintor tayi kamfe da kuma irin rawar da ta taka a siyar Amurka, ana iya cewa ita zata ci zaben amma daga baya sai ga akasion hakan
Nasihu, na ganin cewar kamar da sauran lokaci kamin mata su fara taka gaggarumar rawa a siyar Amurka, kamun kuma ace sauran kasashe a fadin duniya su dauka
Baba Yakubu Makeri ya tattauna da shi ga kuma yadda firar ta kasance
Ya kara da cewa, kamata ya yi a dauki ibtila’in da ya faru a ranar Juma’a a New Zealand a matsayin yadda ya zo, wato a matsayin “mummunan aiki na shedanci
Fadar Gwamnatin Amurka ta White House, ta yi watsi da duk wani yunkurin da ake yi na alakanta shugaba Donald Trump da mai rajin ganin an fifita farar fatan nan da ya bindige mutum 50 a wasu masallatai biyu da ke kasar New Zealand
Mukaddashin shugaban ma’aikatan fadar, Mick Mulvaney, ya fadawa gidan talbijin na Fox News a jiya Lahadi cewa, “shugaba Trump ba mai irin wannan akida ba ne ta ganin an fifita farar fata,” yana mai cewa “ban san so nawa za mu ta nanata hakan ba
Ya kara da cewa, kamata ya yi a dauki ibtila’in da ya faru a ranar Juma’a a New Zealand a matsayin yadda ya zo, wato a matsayin “mummunan aiki na shedanci
Dan bindigar da ake zargi da kisa, Brenton Harris Tarrant mai shekaru 28 wanda dan asalin kasar Australia ne, ya yi wani rubutu mai shafi 74, wanda ya fitar jim kadan kafin ya kai harin a wasu masallatai da ke unguwar Christchurch
A rubutun, Tarrant ya bayyana cewa, yana kallon shugaba Trump a matsayin wani “sabon jagoran fito da manufofin fararen fata,” amma ya ce ba ya goyon bayan tsare-tsarensa
Wannan sanarwa da Tarrant ya fitar, ta kara farfado da sukar da ake wa shugaba Trump cewa, ya ki ya fito fili ya yi Allah wadai da masu fafutukar ganin an fifita jinsin farar fata ba
A jiya Alhamis ne majalisar dokokin Amurka ta ki amincewa da dokar ta bacin da shugaban Amurka Donald Trump ya ayyana don samun kudin da zai gina wata Katanga a kan iyakar Amurka da Mexico, yayinda ‘yan majalisar dattawa 59 suka jefa kuri’ar watsi da ita, wasu 41 kuma basu goyi baya ba
Hakan ya faru ne makonni bayan da majalisar wakilai ita ma ta dauki irin wannan matakin
‘Yan majalisar dattawa 12 ne na jam’iyyar Republican suka hada kai da ‘yan jam’iyyar Democrat wajen yin fatali da matakin a majalisar mai rinjayen ‘yan Republican
Wannan matakin, ya yi watsi da bukatar fadar White House tare da yin biris da barazanar da shugaba Trump ke yi ta amfani da karfin ikon sa wajen cin gashin kansa kan wannan lamari
Bayan da shugaba Donald Trump ya ayyana dokar ta baci a watan daya gabata don ya yi amfani da karfin ikonsa na shugaban kasa ya gina katanga a tsakanin Amurka da Mexico, majalisun kasar sun ki amincewa da ita
Bayan da shugaba Donald Trump ya ayyana dokar ta baci a watan daya gabata don ya yi amfani da karfin ikonsa na shugaban kasa ya gina katanga a tsakanin Amurka da Mexico, majalisun kasar sun ki amincewa da ita
A hukumance, Majalisar Dokokin Amurka ta ki amincewa da dokar ta-baci da shugaba Donald Trump ya ayyana don samun kudin da zai gina katanaga, yayin da ‘yan majalisar dattawa suka jefa kuri’a 59 - 41 ta kin amincewa da karfin ikon shugaban kasa da ya yi amfani da shi
A 'yan makwannin da suka gabata ne ita ma majalisar wakilai ta dauki irin wannan mataki
Sanatoci 12 na jam’iyyar Rifoblikan sun hada kai da ‘yan jam’iyyar Dimokrata inda suka fatali da matakin a majalisar mai rinjayen ‘yan Republican
Wannan mataki, ya yi watsi da bukatar White House tare da yin biris da barazanar da shugaba Trump ke yi na amfani da karfin ikonsa wajen yin gashin-kansa kan wannan lamari
“Wannan zabe na musamman – ba haka aka saba ba,” a cewar shugaban marasa rinjaye Chuck Schumer, dan jam’iyyar Dimokrat daga New York, yana mai nuni da yadda a hukumance majalisa a karon farko ta yi watsi da ayyana dokar ta bacin
A can Fadar White House kuwa, Trump ya yi alkawarin zai bayyana matsayarsa kan wannan kudirin dokar
An same shi ne da laifin hada wata makarkashiyar jirkita tunanin shaida, a bincikensa da aka yi masa kan ayyukan da ya yi wa tsohon shugaban Ukraine mai goyon bayan shugaban Rasha aka samu Manafort da laifi
Shugaba Trump ya ce, ba ya jin dadi, dangane da abin da ke faruwa da tsohon shugaban kwamitin yakin neman zabensa Paul Manafort, amma ya ce, ba ya tunanin yi masa afuwa
Wata kotu a nan Washington, ta yanke wa Manafort hukuncin zaman gidan yari na tsawon shekaru 3
An same shi ne da laifin hada wata makarkashiyar jirkita tunanin shaida, a bincikensa da aka yi masa kan ayyukan da ya yi wa tsohon shugaban Ukraine mai goyon bayan shugaban Rasha aka samu Manafort da laifi
Wannan hukunci na Manafort na zuwa ne, bayan wani hukuncin na daban da aka yanke masa na tsawon kusan shekaru hudu kan badakalar haraji
A yau Laraba ake sa ran yankewa tsohon shugaban yakin neman zaben shugaban Amurka Paul Manafort hukuci , a kotun tarayya dake nan Gundumar Kwalambiya, akan laifufuka guda biyu
Alkali Amy Berman Jackson, tana iya yanke mishi hukuncin gidan kaso na tsawon shekaru 10
A makon da ya gabata wani alkali ya yanke mishi hukuncin gida yari na tsawon watanni 47 akan laifin kin biyan haraji da zanba cikin aminci ga banki
Ya dai rage ga alkali Jackson ko ta sa shi yayi wa’adin shin a gidan yari a lokaci guda, ko kuma ta ce zai fara wa’adin sabon zaman bayan ya kammala zaman laifinshi na farko
Alkali Jackson ta taba yanke ma Manafort hukunci a shekarar da ta gabata, na daurin talala bisa laifin bada shaidar zur
An gurfanar da wasu shahararrun mutane 50 a gaban kotu, saboda wata badakala mafi girma ta bada kudi domin shiga wasu manyan makarantu a Amurka
Wasu fitattun ‘yan Hollywood, da kococin kwalejoji, da masu kula da daliban da ke rubuta jarabawa da kuma wani babban jami’in wata kwaleji, na daga cikin mutane 50 da ake zargi a wani abin da masu gabatar da kara su ka kira, babbar tabargazar daukar dalibai da bangaren shari’ar Amurka ya taba gani
Dalibai kan samu shiga wasu sanannun makarantu, bayan iyayensu sun bayar da cin hanci ga wani William Rick Singer, don shirya jarabawar bogi, ya samar da takardun kammala jarabawa na bogi da kuma samar da takardun cimma wasu nasarori na bogi a fannin wasannin motsa jiki
Wannan bayanin na kunshe cikin sanarwar da fannin Ma’aikatar Shari’a ta bayar, a wani taron manema labarai jiya Talata da kuma wasu takardun kotu da aka sake ga jama’a
Kakakin majalisar dokokin Amurka Nancy Pelosi, tace maganar tsige shugaban Amurka Donald Trump, bai kai abun dubawa ba, don a cewarta, “shugaban bai isa ma a bata lokaci a kansa ba
A wata hira da tayi da jaridar Washington Post da aka wallafa jiya Litinin, Pelosi tace shugaba Trump bai can-canci zama shugaban kasar ba, don bashi da tarbiyya, kamun kai da kuma basirar da suka dace da mukamin ba
Amma yanzu da majalisar da ‘yan jam’iyyar Democrats ke jagoranci suka kaddamar da kwamitocin bincike iri-iri, akan yakin neman zaben Trump da harkokin kasuwancinsa
Pelosin ta amsa tambaya akan kiraye-kiraye da akeyi na neman tsige shugaban kasar, inda da tace tana ganin hakan ba alheri bane ga kasar, kuma zai iya janyo rabuwar kawunan mutanen kasar
Tace yanzu hankalin ta yana kan zaben 2020 ne wanda suke fatar ganin ‘yan jam’iyyar su ta Democrat sun kwaje majalisar dattawa, kai harma da fadar shugaban kasar White House
Mai ba da shawara kan harkar tsaron kasa a Amurka, John Bolton ya ce kasar “na dogaro ne da bayanan” da tauraron dan adam dinta suka nuna, ba na wata kafa daga waje ba
Mai ba da shawara kan harkar tsaron kasa a Amurka, John Bolton ya ce kasar “na dogaro ne da bayanan” da tauraron dan adam dinta suka nuna, ba na wata kafa daga waje ba
Fadar White House ta fada jiya Lahadi cewa, ba za ta yi shaci-fadi ba kan ko Korea ta Arewa na shirin maido da ayyukanta na gwajin makami mai linzami
Amma kuma Fadar gwamnatin ta Amurka, ta ki amincewa ta yi nazari kan hotunan tauraron dan Adam, da suka nuna cewa Pyongyang na hada sabon makamin roka
Mai ba da shawara kan harkar tsaron kasa a Amurka, John Bolton, ya fada a shirin ABC News cewa, Amurka na sa ido kan Korea ta Arewan “akai-akai,” inda ya ce, “ni ba zan yi shaci-fadi kan wadannan hotunan tauraron dan Adam ba
A cewar shi, Amurka “na dogaro ne da bayanan” da tauraron dan adam dinta yake nuna mata
Yanzu haka muhawara ta kaure a Amurka akan launin fata ko matsayi kan irin tasirinsu a wajen yanke hukunci da masu shari'a su ke yi a kasar
Hukuncin shekaru hudu na zaman gidan yari da Alkalin wata kotun tarayya ya yankewa Paul Manafort, na ci gaba da shan suka daga wasu bangarorin al’umar Amurka, wadanda suka kwatanta hukuncin a matsayin “rainin hankali
Wannan hukunci ya zo wa mutane da dama a ba-zata
Hukuncin ya farfado da wata dadaddiyar muhawara da aka jima ana yi, kan yadda launin fata ko matsayi ke tasiri a fannin shari’ar Amurka
A ranar Alhamis da ta gabata, Alkali T
S Ellis na kotun Gunduma, ya yanke hukuncin zaman gidan yari na tsawon watanni 47 ga Manafort, watanni bayan da aka samu tsohon shugaban kwamitin yakin neman zaben na Trump da laifi
An sami Manafort da laifin kaucewa biyan haraji da damfara kan wasu kudade da ya samu, a lokacin yana yi wa wasu ‘yan siyasar kasar Ukraine aiki
Wasu na ganin, Alkalin ya nuna matukar sassauci a hukuncin, wanda masu shigar da kara da farko suka nemi a yanke mai hukuncin shekaru 19
5 zuwa 25, kamar yadda dokar yanke hukunci ta tarayya ta tanada
Amma Alkalin ya ce shekarun sun yi tsauri da yawa
A jiya Jumu’a ne wakilan Amurka da na kungiyar Taliban ta Afghanistan suka baiwa kansu wani dan gajeren hutu daga doguwar tattaunawar babu kakkautawa
Bangarorin biyu sun kwahse kwannaki 11 suna gudanarwa da wannan doguwar tattaunawa ne a kasar Qatar, inda suke kokarin neman hanyar kawo karshen yakin da suka share shekaru 18 suna gwabzawa da juna a can Afghanistan
Sai dai kuma wani babban hafsan sojan Amurka ya bayyana cewa sun ci karo da abin da ya kira “wasu ‘yan matsaloli” a lokacin tattaunawar tasu
Tun daga ran 25 ga watan Fabrariu sassan biyu suka soma wannan tattaunawar a birnin Doha
Wani jigon Taliban yace a yau Asabar suke dawowa don su ci gaba da taron nasu, inda manzon Amurka na musamman kan samarwa Afghanistan zaman lafiya, Zalmay Khalilzad, yake jagorancin wakilan Amurka
Kwamandan dakarun Amurka a Afrika ya bayyana shakku akan ko ma’aikatar tsaron Amurka ta Pentagon zata iya kammala shirin rage dakarun kasar dake Afrika da kashi 10 cikin 100, kamar yadda ma’aikatar tsaron kasar ta sanar a karshen shekarar da ta gabata
A watan Nuwamban da ya gabata, jami’an ma’aikatar Pentagon suka ce zasu rage kusan sojojin Amurka 700 daga cikin jimlar sojojin su 7,200 dake nahiyar ta Afrika
Wannan rage sojojin, a cewar jami’an, za a yi shi ne don a basu horo na musamman saboda ta yiwu a bukace su nan gaba don su goga da abokan gasar Amurka, kamar kasashen Rasha da China
Kwamandan rundunar sojan na Amurka dake Afrika da ake kira AFRICOM a takaice, Thomas Waldhauser, ya fadawa ‘yan majalisar dokokin Amurka jiya Alhamis cewa ya riga ya rage sojoji 300 daga cikin dakarun na Amurka dake Afrika
Wani alkalin kotun gwamnatin tarayya na Amurka ya yankewa tsohon shugaban yakin neman zaben shugaba Donald Trump hukuncin daurin watanni 47 a kurkuku akan laifukan da suka shafi haraji da ajiya a banki
Hukuncin bai kai tsawon shekaru 19 zuwa 21 da lauyoyi masu gabatar da kara suka so a yanke mashi ba, abinda kusan ke nufin da Manafort, mai shekaru 69 zai kasance a gidan yari har karshen rayuwar sa
Ellis ya ce ka’idodin yanke hukunci na gwamnatin tarayya, da kuma hukunci mai tsanani da mai bincike na musamman Robert Mueller ya nemi a ba Manafort yayi zafi sosai
Alkali Ellis ya kuma bayyana cewa ba Manafort ba ne makasudin binciken da Mueller ke yi ba, wato binciken ko kwamitin yakin neman zaben Trump ya tuntubi Rasha akan zaben shekarar 2016
A yau Laraba ne Michael Cohen, tsohon lauyan Shugaban Amurka Donald Trump, zai koma gaban 'yan kwamitin bincike na majalisar wakilan Amurka don ci gaba da bada shaida
Wannan kwamitin ya na daya daga cikin kwamitocin da suka kaddamar da binciken gwamnatin shugaba Trump, a karkashin jagorancin ‘yan jam’iyyar Democrats dake majalisar
Wannan dai shine karo na uku da Cohen yake bayyana a gaban kwamitocin majalisun wakilai da na dattawa a cikin wannan makon, inda yake gabatar da sheda a kan abubuwan da suka shafi Shugaba Trump
A daya daga cikin shaidar da ya gabatar a kwanan baya, Cohen ya bayyana Trump da cewa maha’inci ne kuma mayaudari, wanda ya umurce shi da ya rufe sirrin danagatakarsa da wasu mata biyu, kuma ya yi karya game da harkokin kasuwancinsa a Rasha
A jiya Talata ne shugabannin kwamitocin binciken harkokin waje da kuma na gudanarwa suka bukaci fadar White House da ta bada takardun bayanai dake da alaka da duk wata cudanyar da ta gudana tsakanin Trump da Shugaban kasar Rasha, Vladimir Putin, inda suka nuna damuwar cewa watakila Trump na boye asiran cudanyar tasu
Trump ya shiga nuna matukar bacin ransa game da takardun neman bayanai da kwamitin shari'a na majalisar wakilai karkashin Jerrold Nadler su ka aika ga wasu makusantansa da zummar bincikensa
Shugaban Amurka Donald Trump ya caccaki ‘yan jam’iyyar Dimokarat jiya Talata, saboda kaddamar da jerin bincike da su ka yi kansa da kuma gwamnatinsa, ya na mai bayyana hakan da “wani babban lalube da zummar samo laifi
Ya ce ‘yan Dimokarat da ke Majalisar Wakilai, wadanda a ranar Litini su ka bukaci takardun bayanai daga kafofi 81 da su ka hada da mutane da kuma kamfanoni masu nasaba da yakin neman zaben 2016, da harkokin kasuwancinsa da kuma wa’adin tsawon shekaru biyu da ya yi, a ta bakinsa, “sun tabu
” Ya ce an aika da wasikun neman bayanai ma “mutanen da ba su ji ba, ba su gani ba don kawai a tozarta su
A wani rubutu da ya yi ta kafar twitter, Trump ya bayyana binciken da kwamitin Majalisar Wakilai kan Shari’a da, abin da ya kira, “wuce gona da iri, mafi tsanani da aka taba yi a tarihin kasarmu
‘Yan Dimokarat na yin karan tsaya ga harkar shari’a, kuma ba su son a yi aikin komai
Wani rukunin ‘yan majalisun dokokin Amurka da suka hada da wakilan manyan jam’iyyun siyasar kasar sun la’anci gwamnatin shugaba Donald Trump kan gaza maida wa China “martanin da ya dace dangane da danne hakkin Musulmi da take yi a kasarta
A cikin wasikar da suka aikawa sakataren harkokin wajen Amurka, ‘yan majalisar wakilai dake kan Kwamitin Harakokin Waje sunce batun “ya fi karfin China kadai ta magana ce ta kuma yakamata China ta san cewa duniya ba zata kyale ta, tayi abin da ta ga dama ba
A cikin amsar da ya bayar, sakataren harkokin wajen na Amurka Mike Pompeo, yace gwamnatin Amurka na tunanin daukar matakan horaswa a kan duk kusoshin gwamnatin China da aka samu suna da hannu wajen gallazawa Musulmin kasar ‘yan jinsin Uighurs
Amurka dai ta jima tana zargin China da cewa tana cin mutuncin Musulmin dake zaune a sashen arewa-maso-yammacin kasarta, inda take anfani da hujjar cewa tana kokarin magance matsalar ta’addanci ne
Ga dukkan alamu an shiga wani babi a dambarwar siyasar Amurka, ganin yadda 'yan jam'iyyar adawa ta Dimokarat, masu rinjaye a Majalisar Wakilai, su ka kaddamar da jerin bincike kan Shugaba Donald Trump
‘Yan Majalisar wakilai na bangaren Democrat, sun kaddamar da wani gagarumin bincike kan kwamitin yakin neman zaben shugaba Donald Trump a zaben 2016, da harkokin kasuwancinsa da lokacin da aka mika mai mulki, tare da yin dubi kan ko shugaban ya hana doka ta yi aiki kan bincikensa da ake yi
Kwamitin shari’a na majalisar ta wakilai, ya aika wa da mutum 81 da wasu kungiyoyi wasiku, wadanda suke da alaka da Trump, inda suka nemi a ba su takardu cikin mako biyu, kan batutuwa da dama da suka shafi shugaban na Amurka
Shugaban kwamitin Jerrold Nadler, ya ce:
“Ya zama dole mu bayyanawa Amurkawa (abin da ya faru), ba za mu dogara da binciken da kwamitin Mueller ke yi ba, saboda ba mu san lokacin da za a kammala shi ba
Shi dai shugaba Trump ya jima yana musanta zargin cewa akwai wata alaka tsakanin kwamitin yakin neman zabensa da Rasha, kuma da aka tambaye shi kan wannan sabon bincike na kwamitin Nadler, sai ya ce, “zan ba da hadin kai, dadin abin shi ne, babu wata alaka, duk abin kage ne
Falasdinawa na adawa da wannan mataki na Amurka, domin a cewarsu, dauke ofishin jakadancin daga Tel Aviv zuwa Birnin Qudus, na nuni da cewa Qudus ya zama babban birnin Isra’ila
A yau Litinin Amurka za ta bude sabon ofishin jakadancinta da ke Birnin Qudus, inda ta ce za ta hade daukacin ayyukan diplomasiyyanta a sabon ofishin jakadancin
Wata sanarwa da ma’aikatar harkokokin wajen Amurka ta fitar a jiya Lahadi , ta ce, matakin ba ya nufin Amurka za ta sauya manufofinta ba ne a Birnin Qudus, ko yankin Yammacin Gabar Kogin Jordan ko na Zirin Gaza
Sanarwar ta kara da cewa, matakin, kokari ne na inganta ayyunkan diplomasiyan Amurka da aikace-aikacenta a yankin
Falasdinawa na adawa da wannan mataki na Amurka, domin a cewarsu, dauke ofishin jakadancin daga Tel Aviv zuwa Birnin Qudus, na nuni da cewa Qudus ya zama babban birnin Isra’ila
A watan Oktoban bara, Sakataren harkokin wajen Amurka, Mike Pompeo, ya bayyana cewa Amurka za ta mayar da ofishin jakadancinta zuwa Qudus
A lokacin da yake jawabi a taron, shugaba Trump ya zargi shugaban kwamitin tattara bayanan sirri mai dauke da ‘yan Democrat, Adam Schiff da wasu ‘yan majalisar da bai ambaci sunayensu ba
Shugaban Amurka Donald Trump, ya gabatar da wani jawabi a taron shekara-shekara da ake yi, wanda ke tattaro masu ra’ayin siyasar mazan jiya
Taron ya biyo bayan ganawarsa da shugaban Korea ta Arewa Kim Jong Un, wacce ba ta yi nasara ba, da kuma kazamar shaidar da tsohon lauyansa, Michael Cohen ya bayar a gaban majalisar dokokin Amurka
Kamar dai yadda wasu suka yi tsammani, taron ya zamanto wata kafa da ta dauke hankalin shugaba Trump daga kacaniyar abubuwan da suka faru a makon da ya shude, yayin da ake ganin alamar cewa, binciken da kwamitin Robert Mueller ke yi kan zargin hadin kai, tsakanin kwamitin yakin neman zaben Trump da Rasha, ya kusa kawowa karshe
A lokacin da yake jawabi a taron, shugaba Trump ya zargi shugaban kwamitin tattara bayanan sirri mai dauke da ‘yan Democrat, Adam Schiff da wasu ‘yan majalisar da bai ambaci sunayensu ba, da laifin mayar da hankali daga binciken na kwamitin Mueller, zuwa kan harkokin da suka shafi kudadensa
Taron na masu ra’ayin siyasar mazan jiyan, ya yabawa Trump kan matakan da yake dauka domin hana shiga kasar ta barauniyar hanya, da kuma nada Alkalan kotu masu ra’ayin mazan jiya
Wannan bincike da kwamitin na majalisar wakilai ya fara, bangare ne na wani babban bicike da sabbin wakilai a majalisar na bangaren Democrat ke yi, wanda ke ci gaba da samun karbuwa, watannin biyu bayan da suka karbe ikon majalisar
A wani abu da ake ganin ka iya zama babban cikas ga shugaba Donald Trump, ‘yan majalisar dokokin wakilai na bangaren Democrat a Amurka, sun fara binciken ko shugaban ya boyewa jami’an gwamnati da ke tabbatar da ka’idar aiki
Binciken zai mai da hankali ne kan ko ya ba tsohon Lauyansa Michael Cohen wasu daruruwan dubban daloli, da nufin ya biya wata mai sana’ar fina-finan batsa da ake kira Stormy Daniels, domin ta rufe bakinta, kan zargin da take yi na cewa sun yi mu’amulla ta lalata da Trump, a wasu shekaru da suka gabata
Wannan bincike da kwamitin na majalisar wakilai ya fara, bangare ne na wani babban bicike da sabbin wakilai a majalisar na bangaren Democrat ke yi, wanda ke ci gaba da samun karbuwa, watannin biyu bayan da suka karbe ikon majalisar
Har ila yau, wasu kwamitoci uku na binciken wannan badakala da ta shafi shugaba Trump da wasu na hannun damansa
Binciken na zuwa ne kwanaki biyu bayan da tsohon lauyan na Trump, Michael Cohen wanda aka kunyata, ya bayyana a gaban wani kwamitin majalisar, inda ya ba da bahasi kan zarge-zargen da ake yi wa Shugaba Trump dangane da yadda aka gudanar da yakin neman zabensa a shekarar 2016, da kuma shekarar farko da ya kwashe a kan kujerar shugabancin kasar ta Amurka
Duk da cewa tattaunawar su ta lalace a Vietnam a cikin makon nan, da alamu shugaban Amurka Donald Trump bai dauki wani abu da zafi ba akan shugaban Koriya Ta Arewa Kim Jong Un, tun da ya kira shi “shugaban kwarai”
A wata hira da Sean Hannity na gidan talabijin din Fox News yi da shi a birnin Hanoi, wadda aka nuna a talabijin a daren jiya Alhamis, Trump ya bayyana Kim a matsayin “mutum mai zurfin tunani wanda kuma ba aka iya cewa ga inda zai dosa
Trump ya kuma fadi cewa Kim na burge shi haka kuma shi ma Kim din Trump na burge shi
“Wasu mutane na cewa haba, bai kamata ya burge ka ba
” Na ce masu don me ba zai burge ni ba
Shugaban ya kuma fadi cewa su duka biyun suna samun fahimtar juna
An shirya liyafar rana ta manyan mutane a katafaren otel din Metropole, an kuma shirya wani biki don sanya hannun da shugaban Amurka Donald Trump da shugaban Korea ta arewa Kim Jong Un zasu yi a wasu yarjeniyoyi
Amma kuma cikin gaggawa aka soke duka bukukuwan biyu kafin jiya Alhamis, abinda ya kawo karshen taron kolin na biyu tsakanin shugabannin manyan kasashen biyu ba tare da shiri ba
Bayan da tsohon lauyan Trump ya shaidawa kwamitin majalisar dokokin Amurka cewa Trump din "dan wariyar launin fata ne, mayaudari," shugaban na Amurka ya fada a yau Alhamis cewa zancen da Michael Cohen ya fadi ba gaskiya bane kuma ya sha yin karya
Da yake jawabi a wani taron manema labarai a Vietnam bayan taron kolin da ya yi da shugaban Korea ta Arewa Kim Jong Un, Trump ya kara jaddada cewa babu wata alaka da ta hada wadanda suka yi mashi yakin neman zabe da kasar Rasha a lokacin zaben shekarar 2016
Cohen ya shaidawa kwamitin na bincike a jiya Laraba cewa ba shi da wata hujja a hannu dake nuna cewa Rasha da ‘yan kemfen din Trump sun tattauna, amma yace yana kyautata zaton an yi hakan
Cohen ya kuma ce ya taba jin wata tattaunawa tsakanin Trump da dansa, Donald Trump Jr
kuma yana kyautata zaton a kan batun ganawar da ta faru tsakanin manyan jami’an kemfen din Trump da wani lauyan kasar Rasha dake da alaka da gwamnatin kasar a shekarar 2016, a dogon benen Trump dake New York
Manyan jami’an dake tattaunawa akan batun cinikayya na Amurka sun fada a jiya Laraba cewa ba a ko kusa da cimma yarjejeniyar kasuwanci da kasar China ba
“Akwai abubuwa da dama da yakamata a yi kafin a kai ga kulla yarjejeniyar,” inji wakilin Amurka a kan harkokin cinikayya Robert Lightizer, yayin da yake bada bahasi a gaban wani kwamiti na majalisar tarayya a nan Washington
Ya kuma ce “Idan muka kai ga kammala wadannan abubuwan, wato in har, kuma idan muka iya cimma kuduri akan batun aiwatarwa, to ta yiwu mu cimma yarjejeniyar da zata bamu damar warware takardamarmu, mu kuma inganta alakar dake tsakani mu da kasar China
Amurka da China, kasashe biyu da suka fi karfin tattalin arziki a duniya, sun kwashe watanni suna tattaunawa a kan cimma sabuwar yarjejeniyar kasuwanci, duk da cewa sun yiwa juna karin haraji mai yawa akan kayayyakin da suke saidawa juna na biliyoyin daloli
Lightizer yace wakilan kasashen biyu dake tattanawa a nan Washington da birnin Beijing suna samun ci gaba sosai
Shugaba Donald Trump ya ambaci ci gaban da aka samu ranar Lahadi, na dage matakin karin haraji akan kayayyakin kasashen biyu wanda da gobe Jumma’a matakin zai fara aiki
Shugaban Amurka Donald Trump da Shugaban Koriya ta arewa Kim Jong Un, sun yi musayar hannu da kuma gaisawa ta jin dadi da junansu, don kaddamar da taron kolinsu karo na biyu
Shugaban Amurka Donald Trump da Shugaban Koriya ta arewa Kim Jong Un, sun yi musayar hannu da kuma gaisawa ta jin dadi da junansu, don kaddamar da taron kolinsu karo na biyu
Shugaban Amurka Donald Trump da Shugaban Koriya ta arewa Kim Jong Un, sun yi musayar hannu da kuma gaisawa ta jin dadi da junansu, don kaddamar da taron kolinsu na biyu da ke mayar da hankali akan raba Koriya Ta Arewa da makamanta na nukiliya
A yammacin yau laraba shuwagabannin biyu suka gaisa a gaban tutocin Amurka da Koriya ta Arewa a hotal din Sofitel Legend Metropole, dake birnin Hanoi, kamar dai yadda suka yi a taronsu na farko da suka yi a watan Yuni bara, a Singapore
"Abin farin ciki ne dana kasance tare da shugaban Kim," in ji Trump yayin da yake jawabi a gaban manema labarai tare da Kim Jong Un, kafin a ganawarsu ta ido da ido
"Ina ganin taron farko ya sami gagarumar nasara amma ina fatan wannan zai sami irin wannan nasarar ko ma ya zarce hakan
Shima Shugaba Kim ya nuna gamsuwarsa da wannan ganawar ta biyu da yake yi shugaba Trump, inda har yace,"Na tabbata za a samu nasarar cimma wata muhimmiyar matsaya waccedukan mutanenmu za su yi marhabin da ita
Cohen zai zamanto wani babban mai ba da shaida, tun bayan shekarun 1970s da aka ga badakalar nan da aka yi wa lakabi da “Watergate,” inda wani zai ba da shaida akan shugaba mai ci
A wani zama da ake ganin zai zamanto sauraren bahasin da zai kafa tarihi, wanda za a yada ta kafar talbijin, tsohon lauyan shugaba Donald Trump, Michael Cohen, zai gurfana a gaban wani kwamitin Majalisar Wakilan Amurka a yau Laraba
Cohen zai ba da bahasi ne kan wasu bayanai da suka shafi harkokin kasuwancin shugaba Trump, da kuma yadda kwamitin yakin neman zabensa ya gudanar da harkokinsa gabani da kuma bayan zaben 2016
Cohen zai zamanto wani babban mai ba da shaida, tun bayan shekarun 1970s da aka ga badakalar nan da aka yi wa lakabi da “Watergate,” inda wani zai ba da shaida akan shugaba mai ci
Daga cikin batutuwan da ake sa ran Cohen zai tabo, har da batun kudaden toshiyar-baki da aka bai wa wasu mata biyu domin su rufe bakinsu, matan da ke ikrarin sun yi mu’amulla ta lalata da Trump
A Jiya Alhamis sakataren harkokin wajen Amurka Mike Pompeo, ya fadi cewa Amurka ba ta da niyyar sassauta takunkumin da ta garkamawa Koriya Ta Arewa har sai ta tabbatar da cewa Koriyar ta rage barazanarta matuka, a matsayin kasar da ta mallaki makaman nukiliya
Koriya Ta Arewa ta ce takunkumin da Amurka ta sanya ma ta na cikin dalilan da suka janyo abinda ta kira “matsalar abinci” a kasar
Koriyar na kuma bukatar a sassauta mata takunkumin bayan haka ta na kuma yin kira ga Majalisar Dinkin Duniya akan ta agaza mata da abinci
Majalisar Dinkin Duniya ta fadi cewa kashi 41 cikin dari na al’ummar Koriya Ta Arewa ba su da isasshen abincin da zasu ci
Wadannan kalaman na sakatare Pompeo na zuwa ne mako daya kafin taron koli na biyu da za a yi tsakanin shugaban Amurka Donald Trump da shugaban Koriya Ta Arewa Kim Jong Un a birnin Hanoi dake kasar Vietnam
Yan sanda sun kama Christopher Paul Hasson ne a makon daya gabata da zargin mu'ammala da miyagun kwayoyi da makamai, inda daga baya suka gano shirinsa na kai hari kan wasu 'yan Democrat da kuma 'yan Jaridu
Yan sanda sun kama Christopher Paul Hasson ne a makon daya gabata da zargin mu'ammala da miyagun kwayoyi da makamai, inda daga baya suka gano shirinsa na kai hari kan wasu 'yan Democrat da kuma 'yan Jaridu
Wani alakalin kotun tarayya a Jihar Maryland ya ki ba da belin wani dogarin gabar ruwa mai suna Christopher Paul Hasson a jiya Alhamis wanda ake zargin ya tattara makamai don kaddamar da harin ta’addanci da kuma kashe mutane da yawa a cikin Amurka
Alkali Charles Day ya bada umarnin ya ci gaba da zama a gida yari zuwa nan da sati biyu yayin da masu gabatar da kara su ke duba yiwuwar kara wasu cajin akan sa
Yan sanda sun kama Hasson a makon daya gabata bisa zargin mu’amala damiyagun kwayoyi da makamai
Sannan sun gano shirinsa na kashe fararen hula wadanda basu-ji-ba basu gani ba da yawa a kasar, “a cewar wasu takardun karar da gwamnatin ta shigar
Jami’an sun gano bidigogi goma sha biyar da kuma dubban harsasai a cikin gidansa da ke wajan a rukunin gidajan Washignton
Gwamnatin bata bayyana hakikanin abinda yasa take binciken Hasson tun da farko ba
Alamu na nuna cewa ta yiwu Amurka da China su cimma yarjejeniya don kaucewa karin haraji
Alamu na nuna cewa ta yiwu Amurka da China su cimma yarjejeniya don kaucewa karin haraji
Yayin da China da Amurka suka koma kan teburin muhimmiyar tattaunawa a birnin Washington yau Alhamis, alamu na nuna cewa ta yiwu bangarorin biyu su cimma yarjejeniya
Kamfanin dillancin labaran Reuters ya bada rahoton cewa wasu manyan jami'an cinikayya daga bangarorin biyu na ƙoƙari cimma wasu manyan yarjejeniyoyi guda 6 da zummar warware wasu muhimman batutuwa masu zafi kama daga batun fasaha, da batun tallafin kasa, da kuma kutsen yanar gizo
A farkon wannan makon, Shugaba Donald Trump ya ce babu rana ko lokacin da “za a cimma yarjejeniyar cinikayya, furucin da ya sa wasu ke gani kamar wa’adin ranar 1 ga watan Maris da aka sanya, wanda ta yiwu ya janyo karin haraji mai yawa daga kasashen biyu, a dage shi idan har aka sami ci gaba a ganawar da kasashen ke yi
'Yan majalisar wakilan Amurka na yinkurin kalubalantar matakin da shugaba Trump ya ayyana don ginin katanga a kudancin iyakar kasar
'Yan majalisar wakilan Amurka na yinkurin kalubalantar matakin da shugaba Trump ya ayyana don ginin katanga a kudancin iyakar kasar
'Yan jam’iyyar Democrat a majalisar wakilan Amurka na shirin fito da wani kuduri wanda zai kalubalanci dokar ta baci ta kasa da shugaban Amurka Donald Trump ya ayyana a kudancin iyakar kasar
Kudurin wanda dan majalisar wakilai na jihar Texas, Joaquin Castro ne ya gabatar da shi, ana sa ran gobe Jumma’a za a gabatar da shi, kuma ta yiwu a kada kuri’a akan batun a majalisar tarayya zuwa tsakiyar watan Maris
Shugabar majalisar wakilai, Nancy Pelosi, ta fidda wata wasika jiya Laraba tana neman 'yan majalissar daga jam’iyyar Democrat da Republican su sanya hannu a matsayin masu goyon bayan matakin, ta kuma ce matakin zai sami karbuwa da sauri
A makon da ya gabata ne Trump ya ayyana dokar ta baci a bakin iyakar Amurka da Mexico bayan da ‘yan majalisar dokoki suka kada kuri’a akan wan ikudiri da ya amince a ware kudi kusan dala biliyan 1
4 don tsaurara matakan tsaro a bakin iyakar amma basu biya bukatar da dala biliyan 5
Yanzu haka akalla jihohi goma sha shida su ka shigar da Trump kara a kotun tarayya da ke JIhar California, amma shugaba Trump ya ce yana da ikon ayyana dokar ta-baci domin ya gina katanga a kudancin Amurka da Mexico
Shugaban Amurka Donald Trump, ya kara jaddada matsayarsa ta cewa, yana da “cikakken ikon” da zai ayyana dokar ta-baci, domin gina katanga akan iyakar Amurka da Mexico, ba tare da amincewar majalisar dokokin kasar ba
Ya zuwa daren Litinin, akalla jihohi 16 suka shigar da Trump kara a kotun tarayya da ke California, inda a nan ne wasu Alkalai suka yi ta watsi da duk irin matakan da shugaba Trump ke dauka cikin watanni 25 da ya kwashe yana mulki
Amma, shugaban na Amurka, ya fada a Fadar gwamnati ta White House cewa, “yana da yakinin zai yi nasara a karar da aka shigar da shi
A lokacin da ya ayyana dokar ta-bacin a ranar Juma’ar da ta gabata, Trump ya ce, yana sa ran ba zai yi nasara a shari’ar farko ba, amma ya ce yana da yakinin idan batun ya je gaban kotun kolin kasar, kotun za ta yi watsi da duk wani hukunci da wata karamar kotu ta yanke
Jihohi goma sha shida a nan Amurka sun kai karar gwamnatin Trump kotu game da ayyana dokar ta baci saboda ya samu kudin da zai gina Katanga a kan iyakar kasar
Manyan lauyoyin jihohin karkasin jagorancin babban lauyan jihar California sun shigar da kara a ranar Litinin a wata kotun dake gundumar arewancin California
Karar da su shigar na cewar ayyana dokar ta bacin ya sabawa dokoki da ma kundin tsarin mulkin kasar, haka kuma zai cutar da jihohi da mazauna cikin su idan aka dauki kudade daga fannonin yaki da miyagun kwayoyi da ayyukan gine-ginen sojoji da ma wasu ayyukan hukumomin tsaro, domin wannan aiki
Kararrakin sun yi kira ga kotu ta hana gwamnatin Trump kwata-kwata a kan aniyar ta ta karkatar da kudaden asusu zuwa ginin bango da take niyar yi ko kuma a hana ta gina bangon ba tare da majalisun tgarayya sun bata kudi ba
McCabe ya ce mai yiwuwa Trump ya aikata wani babban laifi, lokacin da ya kori Shugaban hukumar bincike ta FBI James Comey a watan Mayu na 2017, a lokacin Comey na jagorantar binciken alakar kwamitin yakin neman zaben Trump da kasar Rasha, game da zaben Shugaban kasar Amurka na 2016
Shugaban Amurka Donald Trump, ya ce wasu jiga-jigan jami’an tsaro sun ci amanar kasa, lokacin da su ka kwatanta yin amfani da wani gyara a 2017 ta Kudin Tsarin Mulki wajen tsige shi, a yayin da kuma su ke shirin fara bincikensa kan yiwuwar ya yi karan tsaye ga shari’a
Trump, wanda a lokacin ya ke wurin shakatawarsa na Mar-a-Lago da ke gabar ruwa a jihar Florida, ya caccaki tsohon mukaddashin Hukumar Bincike ta FBI Andrew McCabe, wanda ya gaya ma wani shirin gidan talabijin na CBS News mai suna 60 Minutes na daren Lahadi
McCabe ya ce, da shi da Mataimakin Attoni-Janar din Amurka Rod Rosenstein sun tattauna kan yiwuwar amfani da gyaran na 25 ta kundin tsarin mulki, wadda ta amince Mataimakin Shugaban kasa da 15 daga cikin mambobin majalisar zartaswar kasa, su ayyana Shugaban kasa a matsayin wanda ba zai iya gudanar da ayyukansa ba
Wanda hakan zai sa Mataimakin Shugaban kasa zama mukaddashin Shugaban kasa
McCabe ya ce mai yiwuwa Trump ya aikata wani babban laifi, lokacin da ya kori Shugaban hukumar bincike ta FBI James Comey a watan Mayu na 2017, a lokacin Comey na jagorantar binciken alakar kwamitin yakin neman zaben Trump da kasar Rasha, game da zaben Shugaban kasar Amurka na 2016
Kamar yadda aka san na iya faruwa, hidiman Shugaban Amurka Donald Trump na kare ayyana dokar ta baci da ya yi, su na masu nuni da illar rashin yin hakan
Fadar White House a jiya Lahadi ta kare ayyana dokar ta baci da shugaba Donald Trump ya yi don ya iya gina Katanga a kan iyakar Amurka da Mexico domin ya hana kwararowar bakin haure duk da ya ce ba dole sai ya yi hakan ba
Wani mai ba wa shugaba Trump shawara wanda ke da tsattsauran ra'ayi kan batun bakin haure mai suna Stephen Miller ya gaya wa gidan talabijin na Fox News jiya Lahadi cewa Trump, a ta bakinsa, “Na iya kin daukar mataki game da wannan matsalar, to amma bai zabi yin hakan ba
Miller ya caccaki tsohon Shugaba George W
Bush dan jam’iyyar Republican saboda, abin da ya kira, “cin amanar kasa sosai” na sama da shekaru ashirin da suka wuce, lokacin da ya bari bakin haure suka shigo kasar ninki hudu na masu shigowa yanzu
To amma Miller ya ce, "maganar ita ce: babu yadda za a ce ga kasa gawurtacciya amma kuma ba ta da kan iyaka mai kariya
Ya ce matakin da Trump ya dauka “na kare kan iyakokinmu ne” sannan ya kira bakin haure "barazana ga kasarmu
Ya kuma yi kira ga kawayen Amurka da su amince da madugun ‘yan adawa Juan Guaido a matsayin Shugaban Venezuela na halas
Mataimakin Shugaban Amurka, Mike Pence, ya yi kakkausar suka ga kasashen Turai kawayen Amurka, kan matsayinsu game da Iran da Venezuela, a wani jawabin da ya yi a wani babban taron da aka yi a Munich, kasar Jamus game da batutuwan tsaro
“Lokaci ya yi da ya kamata kawayen Amurka na Turai su daina yin zagon kasa ma takunkumin da Amurka ta kakaba ma wannan gwamnati mai yawan kisa da kuma jirkita tsari
Lokaci ya yi da ya kamata kawayenmu na Turai su janye daga yarjajeniyar nukiliyar Iran” Inji Pence
Ya kuma yi kira ga kawayen Amurka da su amince da madugun ‘yan adawa Juan Guaido a matsayin Shugaban Venezuela na halas
Tuni kasashen Turai sama da 20 su ka yi hakan, to amma kungiyar Tarayyar Turai ba ta ida amincewa da Guaido a matsayin Shugaba
Da dama na ganin Nicholas Maduro, wanda ake takaddama kan halarcin Shugabancinsa, da magudi ya ci zaben bara, a yayin da kasar ke fama da fatara da tsadar kaya
Ana sa ran majalisar dokokin Amurka za ta jefa kuri'a yau Alhamis a kan yarjejeniyar samar da kudade don kaucewa matakin sake dakatar da wasu ma’aikatun gwamnati, yayin da ‘yan majalisar ke samar da kudade don gina shingaye da daukar wasu matakan tsaro a bakin iyakar Amurka da Mexico
Ana sa ran majalisar dokokin Amurka za ta jefa kuri'a yau Alhamis a kan yarjejeniyar samar da kudade don kaucewa matakin sake dakatar da wasu ma’aikatun gwamnati, yayin da ‘yan majalisar ke samar da kudade don gina shingaye da daukar wasu matakan tsaro a bakin iyakar Amurka da Mexico
Ana sa ran majalisar dokokin Amurka za ta jefa kuri'a yau Alhamis a kan yarjejeniyar samar da kudade don kaucewa matakin sake dakatar da wasu ma’aikatun gwamnati, yayin da ‘yan majalisar ke samar da kudade don gina shingaye da daukar wasu matakan tsaro a bakin iyakar Amurka da Mexico
‘Yan majalisar dokokin da ma'aikatan su sun yi ta aiki har zuwa daren jiya laraba don yanke shawara akan dokar da ta fito daga wani kwamitin na ‘yan Democrat da Republican da aka dorawa nauyin samar da yarjejeniya akan tsaron iyaka
Wannan kwamitin shine ya nemi hanyar kawo karshen dakatar da wasu ayyukan gwamnati na tsawon kwanaki 35 da aka yi a watan da ya gabata, a lokacin da kawunan 'yan jam'iyyar Republican da Democrats suka rarrabu a kan bukatar Shugaba Donald Trump ta a ba shi kudi dala biliyan 5
7 don gina Katanga a kudancin iyakar kasar
Shugaban China Xi Jinping ya gana da wasu wakilan Amurka dake tattaunawa akan batun cinikayya tsakanin kasashen biyu a Beijing yau Jumma’a, yayinda Chinar da Amurka ke kokarin cimma yarjejeniyar kasuwanci
Sakataren ma’aikatar baitulmanin Amurka Steven Mnuchin ya rubuta a shafin sa na Twitter yau Jumma’a cewa, shi da wakilin Amurka akan batun cinikayya Robert Lighthizer sun yi wani muhimmin zama da mataimakin firayin ministan China Liu He
Za a ci gaba da yin wani zagayen zaman shawarwarin cikin mako mai zuwa a nan birnin Washington, a cewar kafafen yada labaran China
Wani babban mai bada shawara akan tattalin arziki a fadar White House ya bayyana kwarin Gwiwar sa akan zaman shawarwarin da ake yi tsakanin Amurka da China
Shugaban Amurka Donald Trump zai dan dagawa kasar China kafa, indai har aka cimma matsaya akan yarjejeniyar kasuwanci
Shugaban Amurka Donald Trump zai dan dagawa kasar China kafa, indai har aka cimma matsaya akan yarjejeniyar kasuwanci
Shugaban Amurka Donald Trump ya ce zai iya bari wa’adin harajin da aka sakawa kayan da ake shigowa da su daga China, idan har an kusa cimma yarjejeniya
Harajin da Amurka ta sanya a kan kayan da ake shigowa da su daga China na dala biliyan 200, wanda aka shirya zai fara aiki ranar daya ga watan Maris, zai tashi daga kashi 10 zuwa 25 a cikin dari, har sai dai idan bangarori biyu sun cimma matsaya akan yarjejeniyar kasuwanci
A ranar talatar data gabata Trump ya fadawa manema labarai cewa "Yanzu, idan muka kusa cimma matsaya akan wannan yarjejeniyar, zan iya ganin kaina, na dan daga musu kafa na wani dan lokaci kaɗan
Trump ya kara da cewa tattalin arzikin kasar China yana kasa saboda wannan rikicin harajin, yayin da baitulmalin Amurka ke ta habbaka
A ranar Lahadin da ta gabata, Omar ta yi zargi a shafinta na Twitter cewa, wata kungiyar da ke kare muradun Yahudawa a Amurka da kwamitin da ke kula da hulda da jama’a a majalisar, na bai wa ‘yan majalisar kudade, domin su rika goyon bayan kasar Isara’ila
Shugaban Amurka Donald Trump, ya yi kira ga sabuwar ‘yar majalisar wakilai Ihan Omar, wacce ‘yar Democrat ce, da ta yi murabus daga mukaminta
Trump ya yi kiran ne bayan da ‘yan Democrat da ‘yar Republican suka yi ta sukar ta, kan wani tsokaci da ta yi, wanda aka ayyana shi a matsayin nuna kyama ga Yahudawa
A jiya Talata shugaba Trump, ya fadawa manema labarai cewa, hakurin da Ilhan ta bayar “ya yi kadan” inda ya ce afuwar da ta nema ba ta kai har ga zuciyarta ba
Ya kara da cewa, idan ba za ta yi murabus daga matsayinta na ‘yar majalisa ba, kamata ya yi ta sauka daga mukaminta na mamba a kwamitin majalisar, da ke kula da harkokin kasashen waje
A ranar Lahadin da ta gabata, Omar ta yi zargi a shafinta na Twitter cewa, wata kungiyar da ke kare muradun Yahudawa a Amurka da kwamitin da ke kula da hulda da jama’a a majalisar, na bai wa ‘yan majalisar kudade, domin su rika goyon bayan kasar Isara’ila
Amma a ranar Litinin Ilhan, ta fito ta ba da hakuri, bayan da ‘yan Republican da ‘yan Democrat suka yi ca a kanta
Wata sabuwar ‘yar majalisar dokokin Amurka ‘yar asalin Somalia da ta yi gudun hijira zuwa nan Amurka, ta nemi afuwa a jiya Litinin a kan kalamanta na sukar lamirin Yahudawa, lamarin da yasa ‘yan jami’iyyun Republican da Democrats suka yi tir da kalaman
‘Yar majalisar na bangarn Democrats, Ilhan Omar wacce take wakiltan wata gunduma a jihar Minnesota dake tsakiya maso yammacin Amurka tsawon makwanni biyar, tace wani rukunin ‘yan Isra’ila mai kamun kafa a nan Amurka, wato kungiyar huldan Amurka da Isra’ila tana sayen ‘yan majalisar domin bada goyon bayansu ga kasar Isra’ila
Ta yi wadannan kalaman ne a wani sakon Twitter a ranar Asabar, tana mai cewa goyon baya da ‘yan majalisar ke baiwa Isra’ila suna yi ne saboda kudin dake fitowa kungiyar AIPAC mai kare akidojin Yahudawa, koda yake kungiyar bata taiamakawa yakin neman zaben ‘yan siayasar Amurka kai tsaye, amma kuma mambobinta zasu iya taimakawa
Masu tattauanawa majalisun dokokin Amurka sun cimma babbar yarjejeniya a kan bada kudaden gudanar da ma’akatun gwamnati tarayya domin hana sake rufe su a karshen wannan mako
‘Yan kwamitin majalisa a kan lamarin sun bayyanar da yarjejeniyar ga jama’a, amma kuma wasu hadiman majalisun tarayyar sun ce yarjejeniyar ta hada da dala biliyan 1 da miliyan dari hudu na gina sabuwar kantanga mai tsawon kilomita 88 a kan iyakar Amurka da Mexico
Akwai kuma batun inganta fasahar tantance masu shigowa kasar a kan iyakar da kuma kara yawan ma’aikatan kostom da kayan taimako
Watanni da dama shugaban Donald Trump yake bukatar dala biliyan biyar da miliyan dari bakwai ya gina Katanga, yayin da ‘yan Democrats suka kira bukatarsa da barna, mara amfani kuma suka ce zasu amince da kudaden tsaron iyaka amma ban da gina Katanga
Wannan yarjejeniya da aka cimma cikin gaggawa na nuna kowa ya sassauto a kan matsayinsa
‘Yan majalisar dokokin tarayyar Amurka na duka bangarorin siyasar biyu, sun cimma wata yarjejeniya a bisa manufa, ta samar da kudin tafi da gwamnati, da kuma kauce ma sake rufe ma’aikatun gwamnati a karshen wannan makon
Amma babu ko daya daga cikin wadanda su ka cimma yarjejeniyar da ya bayar da cikakken bayanin abin da ta kunsa, da kuma bayanin ko shin Shugaban Amurka Donald Trump zai iya samun dukkannin kudaden da ya ke bukata don gina katanga a kan iyakar Amurka da ke kudu
‘Yan Demokarat sun yi tayin samar da wani dan kudi na inganta tsaron kan iyaka - wanda ko kusa bai kai adadin kudin da Trump ya ce ya na bukata don gina katangar ba
Fadar Shugaban Amurka ta White House da ‘yan majalisar dokokin na fuskantar cikar wa’adin ranar Jumma’a, lokacin da kudin tafi da gwamnati zai sake karewa ga rubu’in ma’aikatun gwamnati
Don haka suke fadi-tashin kauce ma sake rufe ma’aikatun, makonni uku bayan da aka kawo karshen rufe ma’aikatun gwamnati na lokaci mafi tsawo wato kwanaki 35
A daya bangaren, ita kuma jam’iyyar adawa ta Democrat ga dukkan alamu ke shirin tayin amincewa da wani adadi amma kasa sosai da abin da Shugaba Trump ke bukata
Yanzu haka gwamnatin kasar Amurka na fuskantar gabatowar wa’adin ranar Juma’a na samar da kudaden da za a tafi da kimanin rubu'in ma’aikatun gwamnati, a kokarin kauce ma sake rufe wasu ma’aikatun gwamanti, bayan kawo karshen rufe ma'aikatun da aka yi na lokaci mafi tsawo a tarihi na kwanaki 35 a watan jiya
Har yanzu musabbabin takaddamar shi ne batun samar da kudin gina shamaki a kan iyakar kudancin Amurka da Mexico, inda shugaba Donald Trump yake neman dala biliyan 5
A daya bangaren, ita kuma jam’iyyar adawa ta Democrat ga dukkan alamu ke shirin tayin amincewa da wani adadi amma kasa sosai da abin da Shugaba Trump ke bukata
Wasu daga cikin ‘yan majalisa sun fada a karshen satin da ya wuce cewa sun kusa cimma yarjejeniya, duk da ba a san abin da Trump zai amince da shi ba ne
A wani sakon Twitter da ya wallafa har ila yau, shugaba Trump, ya ce yana fatan haduwa da twakaran aikinsa na Korea ta Arewa Kim, inda za su ciyar da batun zaman lafiya gaba
Wakilin Amurka na musamman kan hulda da Korea ta Arewa, Stephen Beigun, ya ce an samu ci gaba a tattaunwar da aka kammala a jiya Juma’a a Pyongyang, kan shirye-shiryen taron da za a yi a karo na biyu da Korea ta Arewan a ranakun 27 da 28 ga watan nan
Shugaban Amurka Donald Trump, ya bayyana a shafinsa na Twitter a baya cewa, wannan zama da za a yi da shugaba Kim Jong Un, zai wakana ne a Hanoi, babban birnin Vietnam
A wani sakon Twitter da ya wallafa har ila yau, shugaba Trump, ya ce yana fatan haduwa da twakaran aikinsa na Korea ta Arewa Kim, inda za su ciyar da batun zaman lafiya gaba
A ranar 12 ga watan Yunin bara, shugabannin biyu suka hadu a kasar Singapore inda suka tattauna kan yadda Korea ta Arewa za ta kwance makamanta na nukiliya domin a dage takunkumin tattalin arziki da aka kakaba mata
Sai dai duk da wannan zama da aka yi, kasashen biyu sun yi ta zargin juna da kin cika alkawuran da suka dauka, inda Amurka ke zargin Korea ta Arewa da nuna jinkiri wajen ruguza makaman na nukiliyanta
Shugaba Trump yayi bayani don ya auna shugaban kwamitin Adam Schiff, dan jam'iyyar Democrat, wanda ke yawan sukar shugaban
Shugaba Trump yayi bayani don ya auna shugaban kwamitin Adam Schiff, dan jam'iyyar Democrat, wanda ke yawan sukar shugaban
Shugaban Kasar Amurka, Donald Trump, ya ce babu wata hujja da za ta sa wani kwamiti mai karfi a majalisar dokoki yayi bincike akan kudaden sa
,martanin da Trump ya maida kenan jiya Laraba a lokacin da wani dan jarida ya tambaye shi akan matakin da kwamitin binciken sirrin majalisar wakilai ya dauka na binciken kudaden sa
Shugaba Trump na wannan bayanin ne don ya auna shugaban kwamitin Adam Schiff, dan jam'iyyar Democrat, wanda ke yawan sukar shugaban
Sa’o’i kafin wannan bayanin na Trump, Mr Schiff ya bayyana cewa kwamitin, wanda ke hannun ‘yan jam’iyyar adawar Democrat biyo bayan zaben rabin wa’adin da aka yi a watan Nuwambar bara, zai fadada bincikensa akan yiwuwar katsalandan Rasha, zai kuma duba ko damuwar Trump akan kudaden sa da dukiyar sa na da nasaba da manufofin da yake fiddawa da kuma wasu matakan da ya ke dauka a matsayin shugaban kasa
A jawabinsa na "halin da kasa ke ciki" da ya gabatar jiya a gaban ‘yan Majalisun Dokokin Amurka, Shugaban Amurka Donald Trump ya yi magana game da yake-yaken da sojojin Amurka suka sami kansu a ciki na tsawon shekaru da dama
A jawabinsa na "halin da kasa ke ciki" da ya gabatar jiya a gaban ‘yan Majalisun Dokokin Amurka, Shugaban Amurka Donald Trump ya yi magana game da yake-yaken da sojojin Amurka suka sami kansu a ciki na tsawon shekaru da dama
Ta wani gefen kuma, a jawabinsa na "halin da kasa ke ciki" da ya gabatar jiya a gaban ‘yan-Majalisun Dokokin Amurka, Shugaban Amurka Donald Trump ya yi magana game da yake-yaken da sojojin Amurka suka sami kawunansu a ciki na tsawon shekaru da dama
Trump ya yi la'akari da makudan kudaden da Amurka ke kashewa a yaƙe-yaƙen Afghanistan da Iraq, wanda ya haifar da mutuwar sojoji kusan 7,000 na Amurka tun shekara ta 2001
Ya ce bayan shekaru da yawa na yaki a Afghanistan, yanzu shine lokacin neman zaman lafiya
Kuma ya ce kungiyar Taliban ma na son haka
Haka kuma shugaban ya tunatar da cewa ya bada umurnin janye sojojin Amurka daga Syria, inda tun shekarar 2014 suke yaki da dakarun kungiyar ISIS
Wannan ne karo na biyu da shugaba Donald Trump yayi Amurkawa jawabi na halin da kasar take ciki, inda ya tado batutuwa da dama, musamman batun bakin haure da kuma gina katanga tsakanin Amurka da Mexico
Wannan ne karo na biyu da shugaba Donald Trump yayi Amurkawa jawabi na halin da kasar take ciki, inda ya tado batutuwa da dama, musamman batun bakin haure da kuma gina katanga tsakanin Amurka da Mexico
Shugaban Amurka, Donald Trump, ya yi amfani da jawabinsa na “Halin da kasa ke ciki”, wajen kara nuna muhimmancin gina katanga tsakanin Amurka da Mexico, da kuma sauran muhimman batutuwa
Hakan na zuwa a daidai lokacin da ake ci gaba da samun rarrabuwar kawuna a tsakanin gwamnatin kasar
A daren jiya Talata shugaba Trump ya gabatar da jawabin nasa, Lokacin da aka yi wa shugaba Trump iso a zauren majalisa magoya bayan sa suka yi ta tafi
Yayin jawabin nasa, shugaba Trump, ya yi kira ga manyan jam’iyyun kasar biyu cewa, “Akwai bukatar ‘yan Republican da ‘yan Democrat, su sake hada karfi da karfe, domin tunkarar wannan matsala ta gaggawa da ta tunkare mu
Majalisar Dokoki na da kwanaki goma ta amince da kudurin dokar da zai samar da kudaden tafiyar da gwamnati, domin mu kare kasarmu
A lokacin da shugaba Trump ya ambaci cewa, akwai wani babban ayarin bakin haure da ke tunkarar Amurka, an ji wasu suna gunaguni
Yayin da 'yan Democrat ke mayar da martani ga shugaban na Amuruka, Stacey Abrams, ta ce ta “raina yadda shugaba Trump ya zayyana matsalolin kasar, amma ta ce tana mai yi masa fatan ya samu nasara
Abrams, wacce ta kusa lashe zaben gwamna da aka yi a watan Nuwamba a jihar Goergia ta yi kira da a sake lale wajen fito da muhimmancin yin adalci a fannin harkokin yau da kulluma musamman a fannin shari’a
Da Marrecen yau Talata Shugaban Amurka zai yi jawabi akan makomar Amurka
A yau Talata ne, Shugaban Amurka Donald Trump, zai gabatar da “Halin da Kasa Ke Ciki” na wannan shekarar a gaban gangamin ‘yan Majalisar Dokokin Kasar da za su hada da dimbin wakilai mata da tsirarun jinsuna masu yawan da ba a taba gani a tarihin Majalisun ba
Shugabar Majalissar wakilai da za ta zauna bayan Trump ita ce Nancy Pelosi, wadda ta hada kan yan Majalissar wakilai na jam’iyarta ta Democrats karkashin tuta daya wajen kin amincewa da kudirin shugaban kasar na neman makudan kudade da zai gina wata Katanga akan iyakar Amurka da Mexico, abin da ya janyo rufe mai’aikatu gwamnatin Amurka na lokaci mafi tsawo a tarihin kasar
Trump dai zai yi Jawabin ne da jinkirin mako, da yake tun ranar 29 ga watan Janairu ya kamata ya gabatar da jawabin amma kuma sai ita Pelosi ta taka mai birki, ta ce ba za’a bar shi ya yi jawabin ba sai an bude mai’aikatun gwamnati
Trump zai yi jawabin ne mako guda bayan ranar 29 ga watan Janairu da ya kamata ya yi, wato lokacin da Pelosi ta taka mar birki da cewa jawabin bai yiwuwa har sai an kawo karshen rufe ma’aikatun gwamnatin
A yau Talata Shugaban Amurka Donald Trump zai yi jawabi ga Amurkawa kan makomar kasar ko State of the Union, a Turance, a karo na biyu, inda wannan karon zai yi tozali da wata sabuwar Majalisar dokokin tarayya mai mata da ‘yan tsirarun jinsi fiye da yadda aka taba gani
Shugabar Majalisar Wakilai, wadda za ta zauna bayan Trump a lokacin jawabin, ita ce Nancy Pelosi, wadda ta hada kan ‘yan majalisar wakilai na jam’iyyar Democrat karkashin tuta guda ta yin matukar adawa da batun samar da kudin gina katanga
Wannan lamari shi ya haifar da rufe wasu ma’aikatun gwamnatin Amurka na lokaci mafi tsawo a tarihin kasar
Trump zai yi jawabin ne mako guda bayan ranar 29 ga watan Janairu da ya kamata ya yi, wato lokacin da Pelosi ta taka mar birki da cewa jawabin bai yiwuwa har sai an kawo karshen rufe ma’aikatun gwamnatin
A lokacin gasar, Notharm ya ce ya fito a matsayin shahararren mawakin nan ba'amurke dan asalin Afirka, wato Michael Jackson, lamarin da ya ce ya yi da na sanin bai yi ba
Gwamnan jihar Virginia, Ralph Northam, ya nanata matsayarsa ta cewa, ba zai sauka daga mukaminsa ba, kan wani hoto da ya bulla, wanda aka dauka tun lokacin yana makaranta, wanda ya nuna shi a matsayin mai akidar wariyar launin fata
Hoton ya nuna wani mutum shafe da bakin penti a fuskarsa, yana tsaye a kusa da wani mutum sanye da fararen tufafin da masu kishin farar fata na ‘yan kungiyar Ku Klux Klan ke sakawa
Yayin wani tsokaci da ya yi ga manema labarai a jiya Asabar, Northam ya musanta cewa yana daya daga cikin mutanen da ke cikin wannan hoto
Ya kuma ce shi bai sayi kundin hoton daliban da ke dauke da wannan hoton ba, wanda aka wallafa a shekara 1984, inda ya kara da cewa, shi bai ma san cewa akwai hoto mai kama da wannan ba, sai a jiya Juma’a
Gwamnan na jihar ta Virginia, ya ce sun dukufa shi da ma’aikantansa, domin su kafa hujjar cewa ba shi ba ne a cikin wannan hoto
Sai dai Northam ya amince cewa lallai a lokacin yana dan shekaru 25, ya yi wata shiga inda ya shafa bakin penti a fuskarsa a lokacin wata gasar rawa da aka yi a San Antonio na jihar Texas
A lokacin gasar, Notharm ya ce ya fito a matsayin shahararren mawakin nan ba'amurke dan asalin Afirka, wato Michael Jackson, lamarin da ya ce ya yi da na sanin bai yi ba
Hoton dai ya nuna wasu mutane biyu, daya ya mulka wani bakin penti a fuskarsa, dayan kuma ya rufe fuskarsar da irin fararen kayannan mai rufe fuska, wanda ‘yan kungiyar KKK masu fafutukar ganin an fifita farar fata, ke sakawa
Kiraye-kirayen da ake yi na neman gwamnan jihar Virginia ya sauka daga mukaminsa, na ci gaba da karuwa, bayan bullar wani hotonsa wanda ke nuna wariyar launin fata, wanda ya dauka a lokacin yana makarantar koyon aikin likitanci shekaru 30 da suka gabata
A jiya Juma’a Ralph Northam ya fito ya nemi afuwa, kan fitowa a wani kundin hoton dalibai da aka dauka a shekarar 1984, wanda ke nuna izgilanci ga bakaken fata
A wani jawabi da ya yi ta kafar bidiyo, Northam ya ce wannan hoto, ba yana nufin haka ra’ayinsa yake a yanzu ba
Ya kara da cewa, babu yadda zai iya janye wannan abu da ya riga ya faru, ba zai kuma iya kawar da irin illar da dabi’arsa ta haifar a yau ba, amma a shirye yake ya dauki alhakin wannan abu mara dadi, domin sake neman yardar jama’a
Hoton dai ya nuna wasu mutane biyu, daya ya mulka wani bakin penti a fuskarsa, dayan kuma ya rufe fuskarsar da irin fararen kayannan mai rufe fuska, wanda ‘yan kungiyar KKK masu fafutukar ganin an fifita farar fata, ke sakawa
Gwamnan na jihar ta Virginia, ya tabattar da cewa lallai yana cikin hoton, amma bai bayyana ko shi ne wanne a cikin mutanen biyu ba
A cewar Trump, Rasha ta jima tana kera makamai masu linzami da aka haramta, wadanda ke zama barazana ga kawayen Amurka da dakarunta da ke kasashen waje
Amurka ta aikewa da Rasha sakon gargadi, kan cewa za ta janye daga matsayar da aka cimma ta takaita kera madashin makaman nukiliya da na masu linzami
A jiya Juma’a shugaba Trump ya bayyana cewa, Amurka za ta janye daga wannan matsaya, wacce aka kwashe gomman shekaru da rattaba hannun akanta, inda ta zargi hukumomin Kremlin da take matsayar
A cewar Trump, Rasha ta jima tana kera makamai masu linzami da aka haramta, wadanda ke zama barazana ga kawayen Amurka da dakarunta da ke kasashen waje
Sai dai, hukumomin Rashan sun yi maza sun musanta ikrarin na Amurka, suna masu cewa, Amurka na neman hanyar ne kawai, da za ta fadada rumbun makamanta masu linzami
Shugaban Amurka Donald Trump ya yi wasu bayanai a shafin sa na twitter jiya Laraba, inda ya sake tado da dadaddiyar takaddamar dake tsakanin sa da hukumomin binciken sirrin kasar, inda yayi watsi da bayannan da suka gabatar game da ‘yan ISIS, da Koriya ta arewa da kuma Iran
Shugaban Amurka Donald Trump ya yi wasu bayanai a shafin sa na twitter jiya Laraba, inda ya sake tado da dadaddiyar takaddamar dake tsakanin sa da hukumomin binciken sirrin kasar, inda yayi watsi da bayannan da suka gabatar game da ‘yan ISIS, da Koriya ta arewa da kuma Iran
A wasu rubuce-rubuce da yayi, Trump yayi ikirarin cimma wasu muhimman abubuwa a yayinda ya ce shugabannin hukumar binciken bayanan sirrin suna aiki kamar basu san kansa ba
Nan ba da dadewa ba za a gama da daular ISIS, abinda ba a yi tunanin zai yiwu ba shekaru biyu da suka wuce
Wadannan rubuce-rubucen na Trump na zuwa ne kwana daya bayan da shugaban hukumar binciken sirrin kasa, tare da shugabannin wasu muhimman hukumomi na binciken sirri, ciki har da CIA, da FBI, da kuma NSA, suka gabatar da jawabin su na shekara-shekara game da barazanar da kasashen duniya ke fuskanta a gaban ‘yan majalisar dokokin Amurka
Amurka da kungiyar Taliban sun amince su kafa tawagar kwararru guda biyu domin tantance hanyoyin da za a janye dukkan sojojin Amurka da na NATO daga Afghanistan
Amurka da kungiyar Taliban sun amince su kafa tawagar kwararru guda biyu domin tantance hanyoyin da za a janye dukkan sojojin Amurka da na NATO daga Afghanistan
Amurka da kungiyar Taliban sun amince su kafa tawagar kwararru guda biyu domin tantance hanyoyin da za a janye dukkan sojojin Amurka da na NATO daga Afghanistan, da kuma hana 'yan ta'adda amfani da kasar Afghanistan wajen kaiwa Amurka da abokan kawancenta hari
Babban mai magana da yawun Taliban Mullah Sher Mohammad Abbas Stanikzai ne ya bayyana haka, bayan tattaunawa ta kusan mako guda da aka kammala ranar Asabar a Qatar tare da wakilin musamman na Amurka kan batutuwa da suka shafi Afghanistan, Zalmay Khalilzad
"A ranar 25 ga Fabrairu, tawagar kwararrun biyu za su tsara su kuma tsaida shawararwari kafin su gabatar a teburin tattaunawar da za ayi a taron da zai gabata a jihar Doha," kamar yadda Stanikzai ya fadi a wata kafar watsa labarai dake goyon bayan kungiyar Taliban
Mai magana da yawun Taliban Zabihullah Mujahid ya sako faifan bidiyon hirar yau Laraba
Miliyoyin Amurkawa na fuskantar wani yanayi na matsanancin sanyi da ba su taba gani ba, yayin da wata iska mai tsananin sanyin gaske ke ratsawa ta cikin kasar
Masu hasashen yanayi sun ce mai yiwuwa, wannan yanayi da ya fara daga daren Talata zuwa wayewar garin Laraba, ya zama tarihi a kasar
Tuni dai har gwamnonin jihohin Illinois, Winsconsin da Michigan suka ayyana dokar ta baci a yankunansu
A can yankin jihar Dakota ta Arewa, sanyin iskar, ya kai kasa da maki 32 na ma’aunin digrin Celcius, yayin da ya kai kasa da maki 52 a wasu yankunan jihar Minnesota
Ya zuwa yanzu, an samu rahotanni da ke cewa wasu mutum hudu sun mutu sanadiyar wannan tsananin sanyi
Ita dai wannan iska ta hado ne tun daga yankin tsakiyar yammcin Amurka, ta hada da gabashi, ta kuma dangana da can yankin kudanci jihar Florida
Bayan gwagwarmayar da aka kwashe wata daya anayi tsakanin yan Majalissar Dokokin Amurka da shugaba Donald Trump, akan samar da kudin da zai gida katanga tsakanin iyakar Amurka da Mexico, wanda ya janjo aka rufe wasu ma'aikatun gwamnatin Amurka
Fadar shugaban Amurka ta White House ta ce Shugaba Donald Trump na yunkurin kauce wa sake rufe maikatun gwamnatin tarayya amma kuma har yanzu dai ya na da niyar gina katanga tsakanin iyakar Amurka da Mexico, matakin da har yanzu ‘yan jam’iyyar Democrats ke adawa da shi
“Shugaban ba ya so a sake rufe maikatun gwamnati- ba shi ne burin ba”, a cewar Sakatariyar yada labarai ta Fadar White House Sarah Sanders jiya Litinin, yayin da take ganawa da manema labarai, inda kuma ta nemi ‘yan Democrats su maida hankali akan batun gyara harkan tsaro, a ciki, har da ba da kudin gina katanga
An bude ma'aikatun gwamnatin tarayya bayan rufe war da aka yi na lokaci mafi tsawo a tarihin Amurka
A karshen satin da ya gabata ne Trump ya sa hannu a kan wani kasafin kudi na wuccin gadin da ya bada damar a sake bude ma’aikatun na tsawon mako uku
Ya kara da cewa, “Yanzu haka, wannan binciken, a gani na, na dab da kammala, kuma ina fatan za mu samu rahoton daga Mueller ba tare da bata lokaci ba
Binciken zargin katsalandan din Rasha a zaben Amurka na 2016, wanda mai bincike na musamman, Robert Mueller ke jagoranta, na gab da kawowa karshe
Mukaddashin Attoni-Janar din Amurka Matthew Whitaker ne fadawa manema labarai jiya Litinin
Ya kara da cewa, “Yanzu haka, wannan binciken, a gani na, na dab da kammala, kuma ina fatan za mu samu rahoton daga Mueller ba tare da bata lokaci ba
A baya-bayan nan binciken ya kai ga damke wani dadadden aminin Shugaba Donald Trump mai suna Roger Stone, kuma ya kai ga samun tsohon manajan kwamitin yakin neman zaben Trump Paul Manafort
Shugaban Amurka Donald Trump yace yana ganin kasa da kashi 50 na yiwuwar ‘yan Majalisar Tarayyar kasar dake kan teburin shawarwari su cimma yarjejeniyar da za ta samar da kudin gini katanga a kudancin iyakar kasar wadda zai amince da ita
Trump ya fadawa jaridar Wall Street Journal a jiya Lahadi cewa, akwai mutanen kirki a cikin kwamitin dake zaman shawarwarin daga manyan jam'iyyun kasar biyu
Amma kuma ya bayyana shakkunsa na amince da wani kudi kasa da dala biliyan 5
7 na ginin katanga da yake ta nema a ba shi, Trump ya kara da cewa "dole ne in yi abin da ya dace
Shugaban ya kuma ce baya tunanin zai amince da baiwa bakin hauren da aka shigo dasu Amurka ta baraubiyar hanya tun suna kanana da ake kira Dreamers damar zama ‘yan kasa ba
Ya ce makomar wadannan bakin hauren da aka shigo da su Amurka tun suna yara wani batu ne na dabam da za a duba a wani lokacin dabam
Trump ya ce tabbas akwai yiwuwar sake dakatar da wasu ayyukan gwamnati" indai bai samu abin da yake bukata ba domin ginin katanga
Ya kuma ce yana iya ayyana matakin ta baci na kasa wanda zai ba shi damar samun kudin gina katangar ba tare da amincewar 'yan majalisar tarraya ba, matakin da tabbas ‘yan Democrats zasu kalubalanta a kotu
Shugaban Amurka, Donald Trump, ya ce zai jinkirta bayar da jawabinsa game da “Halin da Kasa ke ciki” na wannan shekarar, har sai bayan da shi da Majalisar dokoki sun warware rikicin da ya kai ga rufe ma’aikatun gwamnatin tarayya
A jiya Laraba ne Trump ya yi bayani a shafinsa na twitter cewar "Ba na neman wata hanya daban ta gabatar da wannan jawabin, illa a majalisar dokokin,saboda babu wata hanya da za ta yi gasa da tarihi, al'ada da muhimmancin majalisar
Da farko Jami'an Fadar White House sun ce sun fara neman wasu wurare na daban na gabatar da wannan jawabin, wadanda suka hada har da a gaban wani gangamin taron lacca, amma sun ce abin zai danganta ne akan ko dakatarwar ma’aikatun gwamnatin din za ta ci gaba
Yanzu haka majalisar Dattawan Amurka ta shirya kada kuri'a a gobe alhamis, domin kawo karshen rufe wasu ma'aikatun gwamnati da ya shiga wata na biyu
Yanzu haka majalisar Dattawan Amurka ta shirya kada kuri'a a gobe alhamis, domin kawo karshen rufe wasu ma'aikatun gwamnati da ya shiga wata na biyu
‘Yan majalisar Dattawan Amurka suna shirye-shirye kada kuri’a a gobe Alhamis, akan wasu bukatu biyu da ‘yan Republican da ‘yan Democrat suka gabatar daban-daban a gaban majalisar, wadanda ke neman a kawo karshen dakatar da ayyukan wasu ma’aikatun gwamnatin kasar
Tuni dai ‘yan jam’iyyar Democrat masu rinjaye a majalisar wakilai suka amince da dokar da za ta samar da kudaden da za a tafiyar da wasu ma’aikatun gwamnati har zuwa 8 ga watan Fabarairu
Ana sa ran wannan mataki zai ba da damar a bude ma’aikatun gwamnatin yayin da bangarorin biyu za su ci gaba da muhawara kan samar da tsaro akan iyakar Amurka
Sai dai a cikin kasafin kudin na ‘yan jam’iyyar Democrat babu kudin da shugaba Donald Trump yake bukata na gina katanga tsakanin kan iyakar Amurka da Mexico
Amma kasafin kudin ‘yan Republican yana kunshe da bukatar da shugaba Trump yake so ta kashe dala biliyan 5
7 akan katanga da kuma bai wa wasu baki da suka shigo Amurka ba bisa ka’ida ba kariya ta wani dan takaitaccen lokaci
Fadar White House ta ce, shugaba Trump ya shirya tattaunawa akan shirinsa na gina katanga tsakanin Amurka da Mexico a yau Laraba, tare da shugabanni masu ra’ayin mazan jiya har da na jiha da kuma sauran shugabanin kananan hukumomi
Sai dai izuwa yanzu babu wani ci gaba da aka samu a kokarin kawo karshen rufe ma’aikatun da ya shiga kwana na talatin da biyu yau
Trump ya sake jadada kira da a gina katanga kan iyakar Amurka da Mexico a sakonsa na twitter inda yace, “tilas ne muyi aiki tare yanzu, bayan shafe shekaru ana watsi da batun, mu kawo karshen matsalar bukatun jinkai, da masu aikata miyagun laifuka a kan iyakarmu
A makon nan, Trump ya yi wani tayi da nufin bude ma’aikatun gwanatin inda yace zai bada izini zama Amurka na tsawon shekaru uku ga daruruwan ‘yan gudun hijiran da iyayensu bakin haure suka shigo da su Amurka suna kanana da ake kira DREAMERS, idan zai sami dala miliyan dubu biyar da dari bakwai da yake bukata na gina katanga, da nufin shawo kan matsalar bakin haure
‘Yan Jam’iyar Democrat dai sun ce akai kasuwa
Yau Litinin an shiga rana ta 31 da rufe wasu ma’aikatun gwamnatin Amurka, a yayin da kuma Shugaban Majalisar Dattawa, dan Republican, ke shirya yadda za a kada kuri’a, kan wata shawara da Shugaba Donald Trump ya gabatar ta a daidaita
Yau Litinin an shiga rana ta 31 da rufe wasu ma’aikatun gwamnatin Amurka, a yayin da kuma Shugaban Majalisar Dattawa, dan Republican, ke shirya yadda za a kada kuri’a, kan wata shawara da Shugaba Donald Trump ya gabatar ta a daidaita
Yau Litinin an shiga rana ta 31 da rufe wasu ma’aikatun gwamnatin Amurka, a yayin da kuma Shugaban Majalisar Dattawa dan Republican ke shirya yadda za a kada kuri’a, kan wata shawara da Shugaba Donald Trump ya gabatar ta a daidaita, amma kuma shugabannin Dimokarat ke cewa ba ta ma taso ba
Tsarin da Trump ya yi tayinsa, ya tanadi kariya ga dubban bakin hauren da aka shigo da su cikin Amurka tun suna kanana, da kuma tsawaita wa’adin kare mutanen da su ka guje ma kasashensu saboda tashin hankali ko wani bala’i
A madadin haka kuma a samar da kudi dala biliyan 5
7 don gina katanga akan iyakar Amurka da Mexico
‘Yan Dimokarat dai na adawa da batun gina katangar da cewa akwai tsada, gashi kuma ba matakin tsaro ne mai inganci ba
Su na bukatar Trump da ‘yan Republican su bude harkokin gwamnati duka kafin a tattauna kan wasu matakan kare kan iyaka
Shugaban masu rinjaye na Majalisar Dattawa, dan Republican Mitch McConnell ya ce zai gabatar da tsarin da Trump ya yi tayinsa din, don kada kuri’a a kai
Wata karfar sadarwar internet ta BuzzFeed News ta rawaito cewa shugaban Amurka Donald Trump ya umarci tsohon lauyansa ya yi wa ‘yan majalisa karya akan kokarinsa na son gina otel din Trump Tower a birnin Moscow
Wata karfar sadarwar internet ta BuzzFeed News ta rawaito cewa shugaban Amurka Donald Trump ya umarci tsohon lauyansa ya yi wa ‘yan majalisa karya akan kokarinsa na son gina otel din Trump Tower a birnin Moscow
An rawaito cewa shugaban Amurka Donald Trump ya umarci tsohon lauyansa ya yi wa ‘yan majalisa karya akan kokarinsa na son gina otel din Trump Tower a birnin Moscow
A jiya Alhamis wata karfar sadarwa ta yanar gizo da ake kira BuzzFeed News, ta rawaito cewa rahoton ya fito daga wasu mutum biyu daga hukumar bincike ta FBI wadanda ba’a san ko su waye ba, akan Shugaban Amurka da Tsohon lauyan sa Micheal Cohen
Majiyar ta ce, Cohen ya fadawa masu bincike na musamman na Robert Mueller, cewa shugaban ya fada masa ya yi wa ‘yan majalisa karya akan mu’amalolinsa da kasar Rasha
BuzzFeed ta ce masu binciken wadanda ba’a san ko su waye ba, su ma suna cikin wannan binciken
A cewar kafar yada labaran ta BuzzFeed, shugaba Trump da ‘ya’yansa biyu, Ivanka da Donald karami, suna samun bayanai filla – filla akan ginin, daga Cohen, wanda suka saka a matsayin mai kula da aikin
A daya gefen kuma, daya daga cikin lauyoyin shugaba Trump, Rudy Giuliani, ya ce mai yiwuwa wasu daga cikin jami’an kwamitin yakin neman zaben Trump a 2016, sun hada kai da Rasha domin su taimaka mai ya samu nasara, amma ya ce sun yi hakan ne ba tare da sanin shugaba Trump ba
Shugaban Amurka Donald Trump ya sa ala tilas Shugabar Majalisar Wakilan Amurka Nancy Pelosi ta soke ziyara zuwa kasashen Afghanistan da Brussels jiya Alhamis
Shugaban Amurka Donald Trump ya sa ala tilas Shugabar Majalisar Wakilan Amurka Nancy Pelosi ta soke ziyara zuwa kasashen Afghanistan da Brussels jiya Alhamis
Shugaban Amurka Donald Trump ya sa ala tilas Shugabar Majalisar Wakilan Amurka Nancy Pelosi ta soke wata ziyara ta shirya kai wa kasashen Afghanistan da Brussels jiya Alhamis
Wannan ita ce sabuwar takaddamar da ta kunno kai tsakanin manyan 'yan siyasar biyu bayan rufe ma’aikatun gwamnati mafi tsawo da aka yi a tarihin Amurka
A wata wasikar da ya aika wa Shugabar majalisar wakilan, Trump ya hana Pelosi da sauran ‘yan Majalisar wakilai amfani da jirgin sojojin kasar don tafiya su gana da kawayen Amurka a kungiyar kawance ta NATO a Brussels da kuma sojojin Amurka a Afghanistan
A cewar Trump, “kasancewar ma’aikatan gwamnatin Amurka ba su samun albashi, na tabbata cewa jinkirta wannan tafiya shi ya fi dacewa
Mai magana a madadin ofishin Pelosi ya ce wannan ziyarar, da an yi ta, da ta “bayar da damar yin muhimman jawabai kan matsayin kasar game da wasu batutuwa na tsaro” da kuma ta zama wata dama ga Pelosi ta gode ma sojojin
Wasikar da shugaban kasa ya tura ma Pelosi ba ta yi magana kai tsaye kan kiran da Pelosi ta yi ma shugaban kasa cewa ya jinkirta jawabi kan makomar kasar, wato "State of the Union Address," a ranar 29 ga wata har sai an samar da kudin gudanar da gwamnati kuma an kawo karshen rufe wasu daga cikin ma’aikatun gwamnati
Mutumin da shugaban kasar Amurka Donald Trump ya zaba don zaman sabon babban atoni janar na kasa, ya yi alkawarin kare mai bincike na musaman akan Rasha, daga matsin lamba na siyasa
William Barr ya kuma bayyana cewa, zai kuma dauki mataki kan yadda Trump ke alakanta binciken da ake yiwa wasu na kusa da shi kan dangantakarsu da Rasha da cewa bita da kulli ne
Da yake magana gaban kwamitin Shari’a na Majalisar Dokoki, Barr ya ce “Ban yi imanin cewa binciken da Robert Mueller ke gudanarwa bita da kulli bane” ya kuma kara da cewa shi zai bar binciken da ake ya ci gaba har karshe, kuma a fitar da sakamkon binciken ga jama’a da kuma Majalisa
‘yan jam’iyyar Democrats dai sun dade suna nanata muhimmancin mai rike mukamin atoni Janal ya zamanto mai zaman kansa
Barr, wanda ya yi aiki a matsayin atoni janar karkashin mulkin shugaba George H
Bush, ya fuskanci matsin lamba ne sabili da wata takarda da ya rubuta bara, yana kushewa Mueller domin bincike kan ko shugaba Trump ya yi kokarin shish-shigi a binciken da ake gudanarwa ta wajen korar shugaban hukumar binciken manyan laifuka -FBI James Comey a shekara ta dubu biyu da goma sha bakwai
A cikin takardar da ya rubuta wa mataimakin atoni janar Rod Rosenstein, wanda yake sa ido kan binciken da ake gudanarwa, dangane da katsalandan da ake zargin Rasha da aikatawa a zaben shugaban kasa na shekara ta dubu biyu da goma sha shida, Barr ya bayyana cewa, bincike matakin da Trump ya dauka a kan Comey bai dace ba ko kadan
Wannan batun takardar da ya rubuta watan Yuni bara, ya bayyana ne bayanda Trump ya zabi Barr dan shekaru 68, ya gaji Jeff Sessions, wanda Trump ya kora sabili da zame kansa da yayi daga binciken da ake gudanarwa kan rawar da Rasha ta taka a zabukan Amurka
Shugaban Amurka Donald Trump ya fadawa wasu manoma cewa ‘yan jam’iyyar adawa ta Democrats suma suna da laifi wajen janyo rufe ma’aikatun
Shugaban Amurka Donald Trump ya fadawa wasu manoma cewa ‘yan jam’iyyar adawa ta Democrats suma suna da laifi wajen janyo rufe ma’aikatun
Duk da cewa yawancin Amurkawa shugaban Amurka Donald Trump suke dorawa laifin tsawaita rufe ma’iakatun gwamnatin tarayyar kasar, shugaban na Amurka ya fadawa wasu manoma cewa ‘yan jam’iyyar adawa ta Democrats su ma suna da laifi wajen janyo rufe ma’aikatun
Da yake jawabi a yayin wani babban taron manoma na kasa wanda aka yi a jihar New Orleans, Trump ya ce, ‘yan Democrats “ba za su yarda su ba mu abin da muke bukata ba domin tsare Amurkawa” ba
Shugaban ya kare bukatarsa ta neman biliyoyin daloli domin gina katanga akan iyakar Mexico da Amurka, inda ya ce jirage masu tuka kansu da na'urori masu aiki da motsi, ba su isa a matsayin matakan tsaro ga iyakokin ba
Trump ya jadadda cewa, ba zai taba janyewa ba daga kokarin da yake yi na kare Amurkawa
Wata kotun gwamnatin tarayya ta samu dan tsohon shugaban kasar Guinea da matarsa da laifin bautar da wata yarinya wadda bata da takardar zama Amurka, da suka dauko daga kasarsu suka tilasa mata yin aiki a gidansu na tsawon shekaru goma sha shida ba tare da biyanta ba
An samu Mohamed Toure da Denise Cros-Toure, dukansu ‘yan shekaru hamsin da bakwai da haihuwa
Da laifin tilasawa yarinyar aiki da kuma boye bakuwar haure da hada baki a boye wadda bata da izinin zama Amurka
Sai dai an wanke mutanen dake zaune a birnin Dallas daga laifin hada baki su tilasawa wani aiki da ransa bai dauka ba
Ba a riga an sa ranar da za a yanke masu hukumci ba
Sai dai zasu iya fuskantar daurin shekaru ishirin a gidan yari, bisa ga wata sanarwar, kuma tilas ne su biya ta diyya
An kulle Toure da Cros-Toure ne bayanda aka same su da laifi ranar alhamis da yamma
Tun farko suna karkashin daurin talala tunda aka fara kamasu a watan Afrilu bara
Yayin da wasu ma'aikatun gwamnatin tarayyar Amurka ke cigaba da zama a rufe sanadiyyar takaddama kan batun gina katanga akan iyakar Amurka da Mekziko, Shugaba Donald Trump ya tsaya kai da fata sai an samar da kudin gina katangar
Yayin da wasu ma'aikatun gwamnatin tarayyar Amurka ke cigaba da zama a rufe sanadiyyar takaddama kan batun gina katanga akan iyakar Amurka da Mekziko, Shugaba Donald Trump ya tsaya kai da fata sai an samar da kudin gina katangar
Shugaban Amurka Donald Trump ya zake kan bukatarsa ta gina katanga a kan iyakar Amurka da Mexico
A yayin da 'yan Dimokarat kuma ke cigaba da kin goyon bayan abin da su ke kira mataki mai tsada da kuma rashin inganci
Yau dinnan Litini, aka shiga rana ta 24 da rufe wasu ma'aikatun gwamnatin tarayya
Da daren jiya Lahadi Trump ya yi rubuce-rubuce a shafinsa na twitter, inda ya ambaci maganan wani dan ra’ayin rikau Pat Buchanan; inda Buchanan ya yi kira ga Trump ya yi amfani da ikonsa na Shugaban kasa, ya kafa dokar ta baci dan ya sami kudin gina katangar
Sai Trump ya dora akai da nasa bayanin cewa, “‘Shahararrun mutanen kasarmu na bukatar cikakken tsaro a kan iyakarmu yanzun nan!"
Jiya Lahadi, wani aminin Trump daga cikin 'yan majalisar dattawan Amurka ya yi kira gare shi da ya bude ma'aikatun a kalla na wuccin gadi sannan ya sake gwada tattaunawa da 'yan Dimokarat
Shugaban Amurka Donald Trump ya ce zai saka dokar ta baci, yayin da yakai ziyara garin McAllen da ke jihar Texas inda iyakar take
Shugaban Amurka Donald Trump ya ce zai saka dokar ta baci, yayin da yakai ziyara garin McAllen da ke jihar Texas inda iyakar take
A kokarin da Shugaba Donald Trump na Amurka ke yi na shawo kan 'yan Majalisar Dokokin tarayyar Amurka da kuma sauran Amurkawa, cewa akwai bukatar gina katanga tsakanin Mexico da Amurka, Fadar White House ta ce zai yi zaman tattaunawa kan batun tsaron kan iyaka da kuma lafiyar al'umma da yammacin yau dinnan Jumma'a
Shugaba Trump zai tattauna ne da shugabanni a matakin jahohi, da kananan hukumomi da kuma al'ummomi
Trump ya ce ana bukatar katangar saboda dakile kwararowar bakin haure da safarar muggan kwayoyi da kuma manyan laifuka
Trump ya ziyarci garin kan iyaka na McAllen na jahar Texas a jiya Alhamis, inda ya ce ta yi wu ya ayyana dokar ta baci
Yunkurin da aka yi na sasanta takaddama tsakanin shugaba Trump da 'yan Democrat a baya ya cutura, inda suka jajirce cewa ba za su ba shi kudaden da yake bukata ba, yayin da shi kuma ya ce ba zaib bude ma'aikatun gwamnatin da ya rufe ba
Ziyarar ta shugaban na zuwa ne a daidai lokacin da aka dakatar da wasu ayyukan gwamnati tsawon kwanaki 19, a yayinda shugaba Trump ke neman kudin gina katanga a bakin iyakar kasar da Mexico
Bayan da ganawarsu ta baya-baya da shugabannin jam’iyyar Democrat ta kare da ayyana cewa “bata lokaci ne kawai” shi kuma Sanata Chuck Schumer ya kwatanta shugaba Trump a matsayin wanda ba ya iya danne fushinsa, a yau Alhamis shugaban Amurka Donald Trump zai je bakin iyakar Amurka da Mexico
Ziyarar ta shugaban, zuwa McAllen a jihar Texas, za ta kunshi tarurruka akan tsaron iyaka da kuma zuwa wani ofishin jami’an sintirin iyaka, da kuma yankin iyakar da ke wajen rafin Rio Grande
Bayannan Jami’an kwastam da na tsaron bakin iyaka sun nuna cewa a yankin kwarin Rio Grande ne cikin ‘yan shekarun nan jami’ai suka fi kama mutanen da suka yi kokarin ketare iyakar zuwa cikin Amurka ba bisa ka’ida ba
A shekarar 2017, bayanai sun nuna cewa a yankin an kama mutane kashi 44 cikin 100 da ke kokarin tsallake iyaka
Kungiyoyin kare hakkokin bil’adama a jihar Texas da ke kalubalantar bukatar Trump ta a bashi dala biliyan 5 don gina katanga da kuma manufofin gwamnatinsa akan baki, na shirin yin zanga-zanga yau Alhamis a falin tashar jiragen saman McAllen
Mai bincike na musamman kan shishigin Rasah akan zaben Amurka, yace shugaban kamfe Paul Manafort yayi mishi karya
Mai bincike na musamman kan shishigin Rasah akan zaben Amurka, yace shugaban kamfe Paul Manafort yayi mishi karya
Wasu takardu da aka gabatar a gaban kotu, su nuna cewa, Paul Manafort, wanda ya shugabanci kwamitin yakin neman zaben shugaba Trump na wasu watanni a shekarar 2016, ya bai wa wani abokin huldarsa mai alaka da jami’an leken asirin Rasha, bayanan da suka shafi ra’ayin jama’a kan gangamin yakin neman zabensu
Wadannan bayanai sun kara kafa hujjar cewa mai yiwuwa kwamitn zaben na Trump, sun yi yunkurin hada wata alaka da Rasha a lokacin yakin neman zaben, koda yake, har yanzu masu shigar da kara basu kafa wata hujja da ta nuna haka ba
A rahoton mai bincike na musamman Robert Mueller, ya tabbatar da cewar Manafort ya yi mishi karya a game da cewar akwai wani abu da aka yi musaya a tsakanin su da kasar Rasha
Manafort, dai ya ki amincewa ko yana da wata alaka da mutumin nan da ake zargi Konstanti Kilimnik, dan kasar Ukrain wanda ke da alaka da kasar Rasha
Shugaban kasar Amurka Donald Trump ya ce ana ci gaba da samun karuwar matsalolin jin kai da na tsaro a iyakar da ke kudancin kasar, ya na mai kiranta a matsayin matsala mai sosa zuciya
A jawabinsa na farko ga Amurkawa da aka watsa kai tsaye daga ofishinsa na Oval office, a daren jiya Talata, Trump ya bayyana bukatarsa ta gina bango akan iyakar Amurka da Mexico, amma bai ayyana dokar ta baci ba, wadda za ta bashi damar gina bangon ba tare da amincewar Majalisa ba
Shugaba Trump ya ce “A yau ina magana da ku ne saboda akwai karuwar matsalolin jin ‘kai da na tsaro, a iyakar kudancin kasarmu
A kullum jami’an shige da fice da dogarawan bakin iyaka, suna fuskantar dubban bakin hauren dake kokarin shiga kasarmu ta barauniyar hanya
Yanzu haka bamu da sauren wajen da zamu ajiye su, kuma bamu da wata hanya da zamu mayar da su kasashensu
Ya ce ya yin da Amurkawa ke cutuwa daga abin da ya kira matsalar bakin hauren da aka kasa shawo kanta, Trump ya ce bakaken fatar Amurka da hispaniyawa ne abin ya fi shafa sosai, saboda ayyukan yi da suke rasawa dalilin bakin hauren dake shiga kasar ba tare da izini ba
Trump ya ce ‘yan Jam’iyyar Democrats sun ki amincewa da matsalar dake addabar kasar akan iyaka, kuma ya sake zargin su kan rufe wasu ma’aikatun gwamnatin kasar, wanda dagewar da suka yi na kin biyan kudin gina Katanga ta janyo
Da take mayar da martani a madadin ‘yan jam’iyyar Democrats, kakakin Majalisar Wakilai Nancy Pelosi, ta zargi shugaban da zabar saka tsoro a zukatan al’umma, maimakon hada kai domin samar da masalaha
Ga fashin bakin Kabiru Isa Jikamshi dan jarida a Washington a kan jawabin Trump:
A yau Talata ake sa ran shugaba Trump zai yi wani jawabi ta talabijin ga al’umar kasar, gabanin ziyarar da zai kai kan iyakar ta Amurka a ranar Alhamis
Gwamnatin Shugaba Donald Trump na ta fadi-tashin ganin ta nuna cewa, kudancin iyakarta da Mexico, babbar barazana ce da ka iya jefa al’umar Amurka cikin mawuyacin hali, ta kuma kawo cikas ga harkokin tsaron kasar
Gwamnatin na kokarin yin hakan ne, domin neman a mara mata baya a kikikakan da take yi tsakaninta da ‘yan majalisar dokoki, lamarin da ya sa a yau, aka shiga yini na 18 da dakatar da ayyukan wasu ma’aikatun gwamnati
A yau Talata ake sa ran shugaba Trump zai yi wani jawabi ta talabijin ga al’umar kasar, gabanin ziyarar da zai kai kan iyakar ta Amurka a ranar Alhamis
A jiya Litinin, mataikamakin shugaban kasa, Mike Pence, ya jaddadawa manema labarai cewa akwai “matsala sahihiya” akan iyakar Amurka, yana mai dora laifin akan ‘yan Democrat, wadanda ya ce sun ki su amince a bude ma’aikatun da aka rufe
Sai dai shugaban ‘yan Democrat a majalisar Dattawa Sanata Chuck Schummer a wani jawabi da ya yi jiya Litinin, ya ce, idan har suka mika wuya ga bukatar ta shugaba Trump, hakan zai sa a shiga mummunan yanayi
Shugaban Amurka Donald Trump yace zai yiwa kasar jawabi a yau Talata kan abin da ya kira “matsalolin jinkai da tsaron kasa” dangane da kan iyakar Amurka da kasar Mexico, kafin ya je wurin a ranar Alhamis, saboda ya gane ma idonsa irin kokarin da ake yi na hana kwararowar bakin haure cikin Amurka
A jiya Litini Trump ya bayyana shirinsa na yin jawabi ga kasa ta gidan talabijin, jim kadan bayan da Sakatariyar Yada Labaran Fadar White House Sarah Sanders ta ce shugaban na Amurka zai gana da dogarawan tsaron kan iyaka mai tsawon kilomita 3,200 tsakanin Amurka da Mexico
Ta ce za a ji karin bayani nan gaba kadan akan tafiyar ta sa
Ziyarar ta Trump zuwa kan iyakar ta zo ne a daidai lokacin da aka shiga kwana na 17 a jere da rufe wasu ma’aikatun gwamnatin tarayyar Amurka, sanadiyar takaddamar da ake yi kan bukatarsa ta a samar da dala biliyan 5 don gina shingen da zai hana bakin haure kwararowa, akasari daga kasashen yankin tsakiyar nahiyar Amurka
Amma jam’iyyar adawa ta Democrat taki amincewa da dala biliyan 5 da ya nema na gina Katanga, sai dai tayi masa tayin dala bilyan 1
3 a cikin sabon kasafin kudaden da za a kashe kan tsaron kan iyaka
Ma’aikatan majalisun tarayyar Amurka da jami’an fadar White House sun gana a jiya Asabar a nan Washington, a wani kokarin kawo karshen rufe wani bangaren gwamnati da ya shiga kwana na cikon 15, kuma an kammala wannan tattaunawa bayan wasu sa’o’i
Bangarorin biyu na kuma shirin ganawa a yau Lahadi
Cijewa da aka samu a kan bukatar shugaba Donald Trump na dala biliyan biyar da miliyan dari shida domin gina katanga a kan iyakar Amurka da Mexico ne ya yi sanadiyar rufe gwamnatin
Mataimakin shugaban kasa Mike Pence, da ya gana da shugabannin majalisun biyu ya kwatanta tattaunawar a wani sakon Twitter da mai ma’ana, sai dai an kammala tattaunawar ba tare da cimma matsaya ba
Jim kadan shima shugaba Trump ya aike da wani sakon Twitter yana mai cewa ba a samu wata fahimtar juna ba a yau
Ita kuwa kakakin majalisar wakilai Nancy Pelosi ta fitar da wata sanarwa a jiya Asabar, inda take cewa wannan matakin rashin hankali da damuwa da Trump ya dauka na rufe gwamnati, yakamata ya zo karshe
Da alamar batun rufe wani bangaren gwamnatin Amurka ba zai kare nan da nan ba, yayin da hadiman fadar White House da na majalisun tarayya zasu yi ganawa a karshen mako
Anasa ran ganawar ta karshen mako zata shawo kan matsalar da taki ci taki cinyewa na gina katanga a kan iyakar Amurka da Mexico da shugaban na Amurka Donald Trump ke niyar yi
Trump ya fada a jiya Juma’a cewa an yi tattanawa mai ma’ana a ganawar da ya yi da shugabannin majalisun tarayya a kan warware batun rufe gwamnati biyo bayan rashin fahimta da aka samu a kan dala biliyan biyar da dubu dari shida na gina katangar
Amma shugabannin majalisun na bangaren Democrats sun fadi akasin haka a kan ganawa da suka yi da fadar White House
Kakakin majalisar wakilai Nancy Pelosi ta Democrat, da aka rantsar da ita a shekaranjiya Alhamisa a shugabancin majalisar, ta kira ganawar ta sa’o’I biyu da mai cike da takaddama
Ta ci gaba da batun da nace akai cewa sai an bude gwamnati kana a warware batun kudin gina katangar
Shima Chuck Schummer shugaba a majalisar dattawa ya fadawa manema labarai cewa, shugaban kasa ya yi barazanar rufe gwamnati tun da dadewa wurin watanni ko kuma shekaru
Ma'aikatar Harkokin Waje ta Mexico ta bukaci Amurka a hukumance da ta yi cikakken bincike akan harba barkonon tsohuwa da jami’an tsaron Amurka sukayi a bakin iyakar Mexico
Ma'aikatar Harkokin Waje ta Mexico ta bukaci Amurka a hukumance da ta yi cikakken bincike akan harba barkonon tsohuwa da jami’an tsaron Amurka sukayi a bakin iyakar Mexico
Kasar Mexico ta bukaci Amurka a hukumance da ta yi cikakken bincike akan abinda ya faru ranar daya ga watan Janairu, lokacin da jami’an tsaron Amurka su ka harba barkonon tsohuwa, zuwa kasar Mexico domin hana bakin haure da suke kokarin shiga iyakar Amurka
A wata sanarwa da ta fitar ranar Alhamis, Ma'aikatar Harkokin waje ta Mexico ta ce ba su yarda da duk wani cin zarafi da aka yi a bakin iyakar tasu ba, kuma ta na dada kira akan ayi bincike kamar yadda ya taba faruwa a ranar 24 ga Nuwamba
A farkon shekarar nan ne, jami’an kula da iyaka na Amurka su ka harba barkonon tsohuwa zuwa iyakar Mexico, domin tsayar da bakin haure 150, wadanda suke kokarin shiga iyakar dake kusa da birnin San Diego dake Amurka
A lokacin jami’an kula da iyaka sun ce bakin hauren sunyi kokarin haura katanga, ko kuma shiga ta karkashen katangar, amma jami’an sunyi amfani da barkonon tsohuwa ga wadanda suka jefo musu duwatsu
Shugaban Amurka na neman maslaha da 'yan majalisun kasar, don kawo karshen rufe wasu ma'aikatun gwamnati
Shugaban Amurka na neman maslaha da 'yan majalisun kasar, don kawo karshen rufe wasu ma'aikatun gwamnati
Shugaban Amurka Donald Trump ya gayyaci kusoshin ‘yan majalinsun kasa, na bangaren jam’iyyar Republicans da na Democrat, gayyatar da fadar White House ta kira ta “tattaunawa kan tsaron iyakar” kasar
Wannan tattaunawar za ta gudana ne yayin da aka shiga yini na 12 da rufe wasu ma’aikatun gwamnatin kasar
Ana dai sa ran shugaban masu rinjaye Mitch McConnel, zai halarci zaman, amma babu tabbacin shugaban marasa rinjaye Chuck Schumer, ko kuma sauran ‘yan jam’iyyar Democrat, da suka hada da wadda ake sa ran za ta zama sabuwar kakakin majalisar Nancy Pelosi, za su amsa wannan goron gayyata
Sannan babu tabbacin ko bangarorin biyu, za su yi amfani da wannan zama su cimma matsayar da za ta sa a sake bude ma’aikatun gwamnatin
‘Yan jam’iyyar Democrat za su karbe rinjaye a majalisar wakilai idan Allah ya kai mu gobe Alhamis
Ana kuma sa ran Pelosi za ta nemi a kada kuri’a kan wasu kudurorin doka biyu, inda kudurin farko, zai ba da dama a samar da kudaden tafiyar da ma’aikatun da aka rufe har zuwa karshen watan Satumba
Sannan na biyun, zai ba da damar a samar da kudade ga ma’aikatar tsaron cikin gida ta Homeland Security, wacce za ta yi amfani da su har zuwa ranar 8 ga watan Fabrairu
Sai dai kudurin dokar, ba ya dauke da bukatar da Trump ya gabatarwa majalisar ta samar da dala biliyan $5 domin gina Katanga
Shugaban Amurka Donald Trump yana neman hanyar kawo karshen rufe wadansu ma'aikatun gwamnati duk da yake har yanzu dukan bangarorin sun ja daga kan matsayarsu
A Yau Laraba ne ake kyatata zaton Shugaba Donald Trump zai gana da shugabannin majalisun tarayyar da ya gayyata zuwa fadar White House a domin ganawa akan harkar tsaron kan iyakar kasar, yayin da wasu ma’aikatun gwmanati su ke a rufe
Shugaban ya fada a jiya talata cewa, a shirye ya ke daya amince da tattaunawar da zata kawo karshen rufe wasu ma’aikatun gwamnati wanda ya shiga rana ta goma sha daya a sabuwar shekara da muka shiga a jiya daya ga watan Janairu, amma ya dage da cewa duk yarjejeniyar da za a kulla dole ta hada da kudin da za’a gina katanga mai kyau a tsakanin iyakar Amurka da Mexico
Yanzu haka bayan kwana goma sha daya babu wani ci gaba, shugaban ya nuna alamu cewa a shirye yake ya amince da yarjejeniya a wani sako daya aika ta shafinsa na Twitter
A ranar Alhamis mai zuwa ne sabuwar majalisar wakilai zata bude, kuma ana kyautata zaton shugabannin ‘yan jam’iyyar Democrat za su gaggauta amincewa da wata doka da zata bada damar sake bude ma’aikatun gwamnati, da dawo da sama da ma’aikatan gwamnatin tarayya 800,000 kan aikin su da kuma biyan su akan lokaci
Sai dai kudaden da ‘yan majalisar na Democrat za su amince da su a cikin dokar, ba za su hada har da kudaden da shugaba Trunp ke nema na gina Katanga a kudancin iyakar Amurka da Mexico ba
Ko da yake babu tabbacin cewa majalisar dattawa za ta amince da dokar
“Amma idan Amurka ta kai mu makura, har ta tilasta wani abu akanmu, ta hanyar kakaba takunkumi ba tare da cika alkawuran da ta dauka a gaban duniya ba, ba mu da wani zabi, da ya wuce mu dauki wata sabuwar hanya
Shugaban Korea ta Arewa, Kim Jon Un, ya yi gargadin cewa, zai kawo karshen ‘yar fahimtar da aka samu tsakanin kasarsa da Amurka, muddin Amurkan ba ta daina ci gaba da yunkurin ganin an kakaba takunkumin da zai tilasta mata kwance damarar makaman nukiliyanta ba
Yayin jawabin murnar sabuwar shekara da ya saba yi, Kim, ya ce Korea ta Arewa ta kuduri aniyar kin ci gaba da samar da makaman na nukiliya ko kuma yin gwajinsu
“Amma idan Amurka ta kai mu makura, har ta tilasta wani abu akanmu, ta hanyar kakaba takunkumi ba tare da cika alkawuran da ta dauka a gaban duniya ba, ba mu da wani zabi, da ya wuce mu dauki wata sabuwar hanya, wacce za ta kare ‘yan cin kasarmu tare da samar da zaman lafiya a yankin tekun Korea
A lokacin wani taron koli da suka yi a bara a kasar Singapore mai cike da tarihi, Shugaba Trump da takwaran aikinsa na Korea ta Arewa, sun cimma wata kwaryakwaryar matsaya a watan Yuni
Amma an gaza dabbaka matsayar, saboda wasu dumbin bukatun da Korea ta Arewa ta nema, na sassauta mata takunkunmin da aka saka mata, da kuma adawar da ta nuna kan bukatar da hukumomin Washington suka mika, ta neman Korea ta Arewan ta kwance damarar makamanta, kafin a dage mata takunkman
Yayin da aka yi ban kwana da shekarar 2018 aka kuma shiga ta 2019, wasu kwararru na ganin an samu cigaba da kuma cibaya a 2018
Kuma shekarar 2019 za ta gaji wasu al'amura na 2019 na alheri da kuma matsala
Yayin da aka yi ban kwana da shekarar 2018 aka kuma shiga ta 2019, wasu kwararru na ganin an samu cigaba da kuma cibaya a 2018
Kuma shekarar 2019 za ta gaji wasu al'amura na 2019 na alheri da kuma matsala
Shekarar 2018 ta zo ta kuma wuce da al'amura da dama na farin ciki da kuma na bakin ciki; na alheri da kuma na bala'i
Sannan an tsoma kafa cikin shekarar 2019 wadda har yanzu ba a tabbatar da abin da za ta zo da shi ba
To amma ana iya kyautat zaton za ta zo da wasu abubuwan da ake ganin alamunsu tun daga yanzu
Don haka na tuntubi mai sharhi kan al'amuran yau da kullum a Najeriya, Malam Amin Sule don ya ma na fashin baki da tsokaci kan abubuwan da su ka gabata a 2018 da kuma hasashen abubuwan da ake ganin wata kila su faru a 2019
Malam Aminu ya ce cikin abubuwan da su ka girgiza shi a 2018 har da zubar da jini da aka yi ta yi a jahar Zamfara, inda wasu 'yan bindiga marasa imani su ka yi ta hallaka mutane ba ji ba gani
Ya ce zubar da jinin da aka yi ta yi a Najeriya abin takaici ne
A matakin kasa da kasa kuma, ya ce ya yi mamakin kashe dan jaridan Saudiyya dinnan mai suna Jamal Khashoggi da aka yi a karamin ofishin jadadancin Saudiyya da ke Istanbul na kasar Turkiyya
Malam Aminu Sule ya kuma ce shirin Shugaban Amurka Donald Trump na janye sojojin Amurka a Siriya ka iya zama alheri a 2019 idan aka tsara shi da kyau
Ya kuma yaba da shawarar da bangaren al-Barnawi na Boko Haram ya yanke na sassautawa a gwagwarmayarsu
Yau gwamnatin tarayyar Amurka ta shiga kwana 10 da rufe ma'aikatun gwamnatin tarayya
Kuma babu wata alamar cewa an kusa warware wannan matsalar
Yau gwamnatin tarayyar Amurka ta shiga kwana 10 da rufe ma'aikatun gwamnatin tarayya
Kuma babu wata alamar cewa an kusa warware wannan matsalar
Yau Litini an shiga rana ta 10 a jere da rufe wasu ma'aikatun gwamnatin tarayyar Amurka, kuma har yanzu babu wata alamar yiwuwar sasantawa, yayin da har yanzu tattaunawa tsakanin Shugaba Donald Trump da 'yan majalisar dokokin tarayyar Amurka ke cigaba da cijewa
Shugaba Trump na cigaba da bukatar biliyoyin daloli domin gina Katanga tsakanin iyakar Amurka da Mexico
‘Yan jam'iyyar Demokarat a majalisar dokokin tarayyar Amurka na goyon bayan karin kudi kadan ne saboda tsaron kan iyaka , amma sun ki yarda da batun gina katangar
Wa'adin kasafin kudin rubu'i daya na gwamnatin tarayyar Amurka ya cika tun ranar 22 ga watannan na Disamba
Jami’an fadar shugaban Amurka ta White House sun zauna domin cimma matsaya amma hakan bata samu ba
A ranar lahadi shugaba Trump ya rubuta a shafinsa na twitter cewa, ‘yan jam’iyyar Democrate sun bar gari, kuma basu damu da lafiya da kuma harkar tsaron Amurkawa ba
Biyo bayan ganawaa da sanata Linsey Graham yayi da Shugaba Donald Trump, ya ce yana da kwarin gwiwa cewa zai dakatar da aniyarsa ta janye sojojin Amurka daga Syria, wanda hakan zai baiwa Iran damar ci gaba da yiwa Isra'ila Barazana
Biyo bayan ganawaa da sanata Linsey Graham yayi da Shugaba Donald Trump, ya ce yana da kwarin gwiwa cewa zai dakatar da aniyarsa ta janye sojojin Amurka daga Syria, wanda hakan zai baiwa Iran damar ci gaba da yiwa Isra'ila Barazana
Wani babban dan majalisar dattawan Amurka na jam'iyyar Republican ya fada a jiya Lahadi cewa, ya yi wata ganawa da shugaba Donald Trump, a fadarsa ta White House, inda ya tabbatar da aniyarsa ta murkushe kungiyar ISIS koda kuwa ya janye sojojin Amurka daga kasar Syria
Sanata Lindsey Graham, ya yi kashedi cewa janye baki dayan sojojin Amurka daga Syria babbar illace ga tsaron kasa, kuma zai ba kungiyar ta IS damar gina kanta
Sannan kuma hakan yaudara ce ga mayakar Kurdawa da Amurka ke marawa baya ta YPG da su ke yaki da ragowar ‘yan kungiyar IS, haka zalika janye sojojin zai baiwa Iran damar ci gaba da yiwa Isra’ila barazana
A wata hirar ta talabijin da safiyar jiya Lahadi, Graham ya ce zai fadawa Trump ya saurara da batun janye sojojin da ya sanar a farkon wannan wata, lamarin da yasa mutane da dama su ka rika Allah wadai
Koda yake yakan kalubalanci wasu manufofin Trump a kan harkokin kasashen waje, duk da haka Trump abokinsa ne, kuma Graham yana kyautata zato ganawa da su ka yi da shugaban kasar zata yi tasiri
Shugaban Amurka Donald Trump a jiya Asabar ya ci gaba da nanata shawararsa ta gina katanga a kan iyakar Amurka da Mexico, yayin da dakatar da wani bangaren gwamnatin Amurka ya shiga kwana na cikon takwas, lamarin da ya biyo bayan ja-in-ja a kan kudin aikin gina katangar
A wani sakon Twitter da ya aike a jiya Asabar, Trump yace ‘yan Democrat su dau matakin da ya dace domin kawo karshen dakatar da gwamnatin, yana mai cewa, ina nan a cikin fadar White House ina jirar 'yan Democrats su zo mu zauna kuma mu tattauna a kan tsaron iyaka
Ana ci gaba da samun ja-in-ja tsakanin Trump wanda yake neman dala bilyan biayr ya gina Katanga da ‘yan majalisar Democrats wadanda suka bada shawara a kan karfafa tsaron baki daya iyakar amma kuma suka kalubalnci gina katangar
A wasu jerin skawannin Twitter a ranar Juma’a, Trump ya yi barazanar rufe kan iyakar kawata-kwata kana yace zai yanke taimako da Amurka ke baiwa kasashen Honduras da Guatemala da kuma El Salvador, idan majalisun tarraya suka ki bashi kudin gina katangar
Ya kuma yi kira da a sake dokar bakin hauren kasar da ya kira abin dariya
Yayin da takaddama kan bakin haure ke dada tsanani a Amurka, Shugaba Donald Trump ya yi barazanar rufe kan iyakar Amurka da Mekziko da kuma katse kudin tallafin da Amurka ke bai wa wasu kasashe don tsai da kwararowar bakin haure
Yayin da takaddama kan bakin haure ke dada tsanani a Amurka, Shugaba Donald Trump ya yi barazanar rufe kan iyakar Amurka da Mekziko da kuma katse kudin tallafin da Amurka ke bai wa wasu kasashe don tsai da kwararowar bakin haure
Shugaban Amurka Donald Trump, jiya Jumma'a ya sake barazanar rufe kan iyakar Amurka da Mekziko (Mexico) kwata-kwata, tare kuma da katse tallafin da Amurka ke baiwa kasashen Honduras da Guetemala da kuma el-Salvador, muddun Majalisar Dokokin Taryyar Amurka ta ki tanadar da kudin gina katanga a kan iyakar Amurka da Mexico
A wasu jerin sakonnin twitter da ya tura, Trump ya yi kiran da a canza abin da ya kira dokokin shigi da ficin Amurka na shirme, wadanda su ka zama matsala ga Amurka
Wadannan kalaman na Trump na zuwa ne a daidai lokacin da Amurka ta shiga rana ta 7 a jere, da wasu sassan gwamnatin tarayya su ka kasance a rufe saboda rigimar kasafin kudi tsakanin Trump, wanda ke son a tanaji dala biliyan 5 don gina katanga, da kuma 'yan Democrat masu goyon bayan samar da kudi kalilan, kuma su ke matukar adawa da batun gina katangar
A cikin wasu jerin sakwannin Twitter, Trump ya yi kira da a canja dokar bakin hauren kasar, wanda ya kira da abar kunya
Kalaman na shi suna zuwa ne yayain da rufe wani bangaren gwamnatin Amurka ke shiga kwana na cikon bakwai sakamakon rashin amincewa da bukatar Trump a kan kasasfin kudin kasar, inda ya bukaci dala biliyon biyar domin gina Katanga, lamarin da ‘yan majalisa na Democrats suka bada shawara kara karafafa tsaron kan iyakar baki daya amma suka kalubaknci gina katangar
Rufe iyakar Amurka da Mexico dai yana nufin za a samu tsaiko a kan huldar kasashen biyu wanda ke haifar da cinikin dala biliyon daya da miliyon dari shida da tamanin a duk rana ta Allah
Shugaban Amurka Donald Trump ya koma fadarsa a yau Alhamis bayan da ya kai wata ziyara ta ba-zata ga dakarun Amurka da aka girke a Iraqi
Shugaban Amurka Donald Trump ya koma fadarsa a yau Alhamis bayan da ya kai wata ziyara ta ba-zata ga dakarun Amurka da aka girke a Iraqi
Wannan ce ziyarar shugaban Amurka Donald Trump ta farko zuwa wani yanki da ake yaki a matsayin shugaban kasa, kuma kusan a sirrance ya yi wannan tafiyar
“Ban dade da dawowa daga ziyartar dakarun Amurka da ke Iraqi da Jamus ba,” abin da Trump ya rubuta kenan a shafinsa na twitter bayan da ya isa gida
Ya kuma ce “abu daya da na tabbatar da shi shine, muna da mutanen da ke wakiltar kasarmu, mutanen da suka san yadda ake cin nasara
A daren ranar Kirsimeti ne Trump da uwar gidansa Melania suka bar Washington don su kai wa dakaru, da manyan jami’an sojan Amurka ziyara, su kuma gode musu akan aikin da suke yi, da nasarorin da suka samu, da kuma sadaukar da ran da suka yi, bayan haka su yi masu barka da Kirsimeti
Abunda sakatariyar yada labaran fadar White House Sarah Sanders ta rubuta a shafinta na twitter a jiya Laraba da rana kenan
A lokacin da yake yi wa dakarun jawabi, Trump ya kare matakinsa na janye dakarun Amurka daga Siriya, yana mai cewa an karyawa ‘yan ISIS laggo kuma an ruguza daularsu
A yau Ma'aikatun gwamnatin Amurka suka kasance rana ta biyar a rufe, ba tare da wata alama dake nuna cewa za'a sasanta ba
A yau Ma'aikatun gwamnatin Amurka suka kasance rana ta biyar a rufe, ba tare da wata alama dake nuna cewa za'a sasanta ba
Yau Labara, rana ta biyar kenan da wasu ma’aikatun gwamnati suka kasance a rufe ba tare da wata alama da ke nuna cewa za'a sasanta ba
A jiya Talata Shugaban Amurka Donald Trump ya nanata matsayarsa, inda ya ce ayyukan wasu ma’aikatun gwamnatin za su ci gaba da kasancewa a tsaye cik, har sai an ba shi kudaden da zai gina katanga tsakanin Amurka da Mexico
A lokacin wata tattaunawa da sojojin Amurka da suke kasashen waje, Shugaba Trump ya ce “ba zan iya fada muku yaushe za a bude ma’aikatun gwamnatin ba, zan iya cewa ba za a bude ba har sai an gina katanga
Duk da cewa babu wata hujja da ya gabatar, shugaba Trump ya kara da cewa, daruruwan ma’aikatan gwamnati da aka dakatar da su daga zuwa aiki sanadiyyar rufe ma’aikatun gwamnatin, su ma suna so a gina katangar
An sake samun wani yaro dan kasar Guatemala da ya mutu yayin da yake tsare a hannun jami’an tsaron kan iyakar kasar Amurka
Yaron dan shakaru 8 da haihuwa wanda ba a bayyana sunanasa ba, ya rasu ne a tsakiyar daren kirsimeti, ranar da aka binne daya yarinyar da ta mutu lokacin da suke tsare a hannun jami'an tsaron kan iyakar, 'yar shekaru 7, a kauyen su da yake kasar Guatemala
Hukumar kula da kan iyakokin Amurka ta ce yayin da yaron da mahaifinsa su ke tsare ranar litinin, jami’an sun ce sunga alamun yaron ya nuna wasu alamomin rashin lafiya
Likitoci a asibitin dake Almogordo, New Mexico, sun duba shi suka kuma gano cewa yana fama da zazzabi da mura, suka kuma rubuta masa magunguna suka sallame shi
A ranar litinin da daddare zuciyar sa taringa tashi ya fara amai, aka maida shi asibiti, inda ya mutu a taskiyar daren
Kawo yanzu ba a iya tabbatar da dalilin mutuwarsa ba, sai dai jami'an kan iyaka sun bada tabbacin gudanar da cikakken bincike
A wannan makon kasuwar hada-hadar hannaye jari a Amurka, sun yi mummunar faduwa da ba'a taba ganin irinta ba cikin shekaru goma
A wannan makon kasuwar hada-hadar hannaye jari a Amurka, sun yi mummunar faduwa da ba'a taba ganin irinta ba cikin shekaru goma
Kasuwar hada-hadar hannayen jari a Amurka ta fadi a jiya Litinin, inda ma’aunin saye da sayarwar yayi kasa da maki dari biyar wato kashi biyu cikin dari
A nasa bangaran, Shugaba Donald Trump ya dora laifin faduwar kasuwar a kan rashin gudanar da ayyuka daidai da bankin ajiya da wasu kalubalen tattalin arziki
A wani sako Twitter da ya aika, yana cewa tattalin arzikin Amurka kadai ne yake samun matsala saboda samun karuwar kudin ruwa
Shugaba Trump, ya zargi shugaban bankin ajiyar Jerome Powell da rashin sanin yadda kasuwar take da kuma rashin kula da tattalin arziki da tsadar kudin ruwa da ake dorawa rance
Bankin ya rage kudin ruwan da ake dorawa rance kusan kasa da kashi daya, domin bunkasa ci gaba tattalin arziki a lokacin da kasar ta fuskanci matsalolin tattalin arziki a shekarar 2007
Bankin ya ci gaba da rike kudin ruwa mafi kankanta tsawon shekaru bakwai
Shugaban Amurka Donald Trump ya ce Turkiyya za ta murkushe sauran ‘yan ta’adan ISIS a Syria, bayan Amurka ta janye sojojinta
Jiya Lahadi, Trump ya rubuta a shafinsa na twitter cewa, Shugaban Turkiyya Recep Tayyib Erdogan, ya jaddada masa cewa zai murkushe abun da ya rage na mayakan ISIS, kuma shi mutun ne da zai iya aikatawa
Ga shi kuma Turkiyya makwabciyar Syria ce
Trump ya kara da cewa“ Sojojin mu za su dawo gida
” Da safiyar Lahadi, Trump ya ce da shi da Eldogan, sun tsara yanda Amurka za ta janye sojojinta, a wata hira ta wayar tarho da su ka yi mai tsawo
Sabon sakataran harkokin tsaron Amurka na riko Patrick Shanahan zai fara aiki a ranar daya ga watan Janairu 2019, wanda zai canji Jim Mattis da ya ajiye aikinsa saboda adawa da janye sojojin Amurka daga Syria
Sabon sakataran harkokin tsaron Amurka na riko Patrick Shanahan zai fara aiki a ranar daya ga watan Janairu 2019, wanda zai canji Jim Mattis da ya ajiye aikinsa saboda adawa da janye sojojin Amurka daga Syria
Shugaban Amurka Donald Trump ya fada a jiya Lahadi cewa karamin sakataren tsaron Amurka Patrick Shanahan zai zama shugaban ma’aikatar tsaron Amurka ta Pentagon daga ranar daya ga watan Janairu, domin cike gurbin Jim Mattis da ya sanar da ya yin murbus a makon da ya gabata
Trump ya sanar da wannan ne a cikin wani sakon Twitter da ya aike, yana mai cewa daga daya ga watan Janairun 2019, kwararren mataimakin sakataren tsaro Patrick Shanahan, zai fara aiki a matsayin sakataren tsaro na riko, lamarin da zai sa Mattis ya ajiye aiki watanni biyu kafin lokacinsa
Shanahan tsohon shugaban kanfanin jirgin Boeing, ya zama mataimakin sakataren tsaron Amurka a shekarar 2017
A ranar juma’a ne Mattis ya kai takardarsa na yin murabus kuma yace zai ajiye aiki a ranar 28 ga watan Faburairu 2019
Shawarar ajiye aiki da sakataren tsaron ya dauka ta biyo bayan sanarwar da Trump ya yi zai janye sojojin Amurka dubu biyu daga Syria, wani mataki da Pentagon ta kalubalanta
A cigaba da kikikakar da ake yi tsakanin Shugaban Amurka Donald Trump mai son gina katanga tsakanin Amurka da Mexico da kuma 'yan Demokarat masu adawa da bukatar ware kudin gina katangar a kasafin kudi, an shiga rana ta biyu da tsai da wasu harkokin gwamnati
An shiga rana ta biyu a jere yau Lahadi, da wasu harkokin gwamnatin tarayyar Amurka su ka tsaya cik
Wannan al'amarin ya shafi rubu'i, wato kashi 1/4 na bangaren gwamnatin tarayya mai kunshe da ma'aikatan gwamnati wajen sama da 800,000, wadanda fiye da rabinsu za su cigaba da aiki ba tare da ana biyansu ba
Kafin Shugaban kasa da 'yan majalisar dokokin tarayyar Amurka su sake kokarin cimma jituwa kan kasafin kudi, wanda ya haddasa wannan rigimar, sai bayan Kirsimeti, saboda gobe Litini da kuma jibi Laraba duk ranakun hutu ne na tarayya, bugu da kari, Majalisar Dattawan Amurka ba za ta zauna ba sai ranar Alhamis
Kamar yadda aka sani, musabbabin wannan jan'in-jar shi ne batun samar da kudi don gina katanga a kan iyakar Amurka da Mexico
Shugaba Trump na son Majalisar Dokokin Tarayyar Amurka ta samar da dala biliyan $5
7 don gina katanga a kan iyakar Amurka da ke kudu
Yayin da ake yita kai ruwa rana tsakanin majalisun Amurka da shugaba Donald Trump a kan batun kudaden gina katangar kan iyaka, majalisar dattawan Amurka ta dage zamanta a jiya Asabar da rana zuwa ranar Alhamis
Rufe wani bangaren ayyukan gwamnati da ya fara aiki a da misalin karfe 12 na tsakiyar daren Asabar, shine ya hana majalisun kasar daukar matakin bada kudaden da zai sa gwamnatin ta ci gaba da aiki
Rufe gwamnatin ya shafi kimanin kashi 25 cikin dari na ayyukan gwamnati, lamarin da ya addabi ma’aikatan gwamnati dubu dari takwas, kana rabin wannan adadi kuma zasu yi aiki ba tare da samun biya ba
Jim kadan kafin shugaban masu rinjayi a majalisar dattawa Mitch McConnell ya sanar da dage zaman majalisar zuwa ranar 27 ga wannan watan Disemba, manema labarai sun ce mataimakin shugaban kasa Mike Pence ya je majalisa domin ya tattauna da shugaban marasa rinjayi a majalisar dattawa Chuck Schummer
Da safiyar Jiya Asabar shugaba Trump ya tattauna a kan batun tsaron iyaka da ‘yan majalisa na bangaren jami’iyarsa ta Republican da wasu manyan jami’an fadar White House kana sun tattauna batun kudurin kashe kudaden gwamnati ciki har da batun dala biliyan biyar na gina katangar kan iyakar Amurka da Mexico
Gwamnatin tarayyar Amurka rufe ayyukan wane bangarenta, kamar yanda shugaba Donald Trump ya fada a baya cewa zai yi alfahari ya rufe ayyukan gwamnati idan har 'yan majalisa suka ki amincewa da bukatarsa ta dala biliyan biyar domin karfafa tsaron kan iyaka ciki har da batun gina katanga a kan iyakar
Yazuwa karfe 12 na dare agogon Washington zuwa safiyar yau Asabar kimanin kashi 25 cikin dari na ma'aikatun gwamnati basu da kudin gudanar da ayyuka
Sama da da ayyukan gwamnartin tarayya dubu dari takwas zasu huskanci matsaloli kana sama da rabin wannan adadin ayyukan ne za a yi su ba tare da biya ba
Majalisun dattawa da ta wakilan Amurka sun dage zamansu a cikin daren jiya Juma’a ba tare da tabbatar da dokar da zai baiwa shugaba Donald Trump dala biliyan biyar da ya hikikance yana bukata ya gina katanga a kan iyakar Amurka da Mexico da ma wasu kudaden da wasu hukumomin gwamnati zasu gudanar da ayyuka
‘Yan majalisar dai suna da har cikin daren jiya Juma’a su tabbatar da dokar kashe kudaden gwamnati, amma kuma sun dage zamansu har izuwa yau Asabar da rana
Trump aike da wani sakon Twitter na bidiyo yana mai cewa zamu rufe gwamnati
Ya kuma ce dole mu rufe saboda bamu da wani abin yi a kan haka
Gwamnatin Afghanistan ta nuna rashin damuwar ta game da rahoton dake cewa Amurka zata janye sojojinta daga kasar
Gwamnatin Afghanistan ta nuna rashin damuwar ta game da rahoton dake cewa Amurka zata janye sojojinta daga kasar
Gwanatin Afganistan na kokarin nuna rashin damuwa game da rahoton da ke cewa Amurka na shirin rage yawan sojojinta a kasar
Gwamnatin ta Afghanistan na cewa jami'an tsaron Afghanistan na iya kare kasar ba tare da taimakon kowa ba
A cewar wasu jami’an gwamnatin Amurka a Washington, Shugaban Amurka Donald Trump na duba yiwuwar janye kusan rabin sojojin wadanda yawansu a Afghanistan ya kai kimanin 14,000
Sojojin Amurka na cikin rukunin sojojin NATO 20,000 wadanda ba su shiga yaki, da asalin aikinsu shi ne koyar da dabarun yaki da kuma bayar da shawara ga sojojin Afghanistan a yakinsu da 'yan ta’adan kungiyar Taliban masu alaka da ISIS
'Yan majalisar wakilan Amurka sun kada kuri'ar amincewa ta wucin gadi, akan kasafin kudin gina katangar da shugaba Donald Trump yake son yi
'Yan majalisar wakilan Amurka sun kada kuri'ar amincewa ta wucin gadi, akan kasafin kudin gina katangar da shugaba Donald Trump yake son yi
Majalisar Wakilan Amurka mai rinjayen 'yan Republican, ta kada kuri'ar amincewa ta wuccin gadi, kan wani kasafin kudi wanda ya tanadi dala biliyan 5 na gina katangar da Shugaba Donald Trump ke son yi
Majalisar Wakilan Amurka ta kada kuri'ar amincewa da kuri'u 217 akasin 185, da daren jiya Alhamis, da zummar kauce ma yiwuwar tsai da ayyukan gwamnati da karfe 12 na daren yau Jumma'a
Yanzu za’a tura kudurin kasafin kudin zuwa Majalisar Dattawa, inda ga dukkan alamu ba zai samu amincewa ba
Trump ya bukaci kudin ne don gina katanga a kan iyakar Amurka da Mexico, ya na mai gaya ma 'yan Republican da ke Majalisar Wakilai tun jiya Alhamis cewa ba zai sa hannu kan duk wani kasafin kudin da Majalisa ta gabatar wanda bai tanadi kudin gina katangar ba
Ba tare da ba da cikakken bayani akan abinda ya kai ga ayyana samun nasara akan mayakan kungiyar ISIS dake Syria ba, Fadar White House ta kare ikirarin da kuma matakin fara dawo da sojojin Amurka da ke kasar ta Syria da yaki ya daidaita gida
Wannan sanarwar, da ta ba wasu jami’an tsaro, da jami’an diflomasiyya da ma ‘yan majalisar dokokin kasar mamaki, a shafin twitter Shugaban Amurka Donald Trump suka fara ganinta jiya Laraba da safe
“Mun sami nasarar magance ‘yan ISIS a Syria,” abinda shugaban ya rubuta kenan a shafinsa na twitter
Wannan sanarwar ta kai ga jefa alamar tambayoyin da suka tilastawa jami’an fadar white house da na ma’aikatar tsaron Pentagon, yin bayani akan sakon na shugaban
“Amurka ta fara maido da dakarunta, gida a yayinda kasar ta shiga wani sabon babi na yaki da ‘yan ta’adda,” a cewar sakatariyar yada labaran fadar white house Sarah Sanders, ta kara da cewa samun nasara akan ‘yan ISIS ba ya na nufin yakin da sojojin hadaka ke yi a Syria ya kare bane
Shugabannin jam’iyyun Republican da na Democrat a majalisar dokokin Amurka, na kokarin ganin an samu matsaya
Yayin da alamu ke nuna cewa shugaba Donald Trump, na yunkurin janyewa daga barazanar da ya yi ta rufe ma’aikatun gwamnati a wannan makon
A makon da ya gabata ne shugaba Trump ya shaidawa ‘yan jarida cewar, “Abun alfahari ne gare shi ya kulle ma’aikatun kasar” idan har ba su amince da bukatarsa ta neman a gina katanga ba
Yana mai cewa, “za mu ga mai zai faru, kada a yi riga malam masallaci
Muna da bukatar tsaro akan iyakokinmu
A ranar Juma’a mai zuwa, ma’aikatun gwamnatin tarayya za su fara dakatar da wasu ayyuka marasa muhimmanci, idan har ‘yan majalisun da fadar White House ba su cinmma matsaya ba, akan kudaden da gwamnati za ta kashe cikin dogo ko gajeran zangon lokaci
Ma’aikatan gwamnati sama da 800,000 abun zai shafa, wasu daga ciki za su yi aiki ba tare da an biya su ba
Wannan abu ne da babu wanda zai so ganin ya faru a dai-dai lokacin da ake shirin bikin Kirsimeti
Shugaba Trump na bukatar dallar Amurka billiyan $5 don gina katanga tsakanin kasar da kasar Mexico
Amma, ‘yan majalisar wakilai da ta dattawa sun ki amincewa da rokon
Wani Alkali a Washington DC ya nuna rashin jin dadinsa ainun ga mai baiwa shugaban kasa Donald Trump shawara kan harkokin tsaro na farko, Michael Flynn, kan karyar da ya yiwa masu bincike akan maganar da yayi da Rasha ‘yan makonni kafin Trump ya hau mulki, amma kuma ya jinkirta yanke masa hukunci
Alkalin kotun tarayya na Gunduma, Emmet Sullivan, ya ce ba zai iya boye rashin jin dadinsa da damuwarsa ba kan abin da Flynn ya yi, kafin daga baya ya amince da bukatar lauyoyin Flynn na soke zaman yanke hukuncin
Flynn ya tabbatarwa Alkali Sullivan cewa, ya sani ba karamin laifi bane ayi wa masu bincike ‘karya, lokacin da suka tambayeshi zantawarsu da jakadan Rasha na wancan lokacin a Amurka, Sergey Kislyak
Alkalin ya fadawa Flynn cewa abin da ya aikata babban laifi ne, kuma cin amanar ‘kasa ne
Mai bincike na musamman Robert Mueller ya bayar da shawara kan ‘dan shekaru 60 a duniya, Flynn, kuma tsohon janar na soja wanda a baya ya taba zama shugaban hukumar tattara bayanan sirri ta Soja, da kada a yanke masa hukuncin da zai kaishi ga gidan yari, saboda irin hadin kan da yake baiwa binciken da yake gudanarwa kan alakar kwamitin kamfen din Trump da Rasha, da kuma ko Trump ya karya doka a yunkurin dakatar da biciken da ake yi
A nan Amurka, fadar White House ta musanta ikirarin da gwamnatin Turkiyya tayi, na cewa shugaba Donald Trump na tunanin mika malamin addinin musulunci nan, Fethullah Gulen ga kasar Turkiyya, malamin da ake nema ruwa-a-jallo
Wani babban jami’i a fadar White House ya fada a jiya Litinin cewa a yayin da su ka gana da shugaba Erdogan na Turkiyya, a taron kolin G-20 na kasashe masu tattalin arziki da akayi a Buenos Aires na kasar Argentina, shugaba Trump bai ce zai mika Fethullah Gulen ba
Ministan harkokin wajen Turkiyya Mevlut Cavusoglu ya fada a tashar talabijin ta CNBC cewa shugaba Trump, ya fadawa shugaban Turkiyya Recep Tayyip Erdogan, cewa Amurka na shirin mika Gulen tare da wasu mutane ga Turkiyya
Gulen dai yana gudun hijira ne a jihar Pennsylvania dake nan Amurka, wanda kasar Turkiyya ke zargi da kitsa yi wa Erdogan juyin mulki wanda bai yi nasaraba a shekarar 2016
Gulen ya musanta wannan zargin, amma Turkiyyar ta bukaci Amurka ta maida mata shi, inda Amurka ta ce Turkiyya ta gaza nuna mata kwararan hujjoji da suka nuna cewa Gulen na da hannu wajen kitsa juyin mulkin
Cavusoglu yace yaga wani kwakkwaran bincike da hukumar FBI tayi, da ya nuna yadda kungiyar Gulen ke kaucewa biyan haraji a Amurka, shugaba Erdogan ya fada a makon da ya gabata, cewa gwamnatinsa zata fara auna wadanda ke samarwa kungiyar Gulen kudi
Akwai fargabar daya bisa hudu na ayyukan gwamnatin Amurka zai tsaya cik daga karfe 12 na daren ranar Jumma’a da ke tafe, muddin fadar shugaban kasar ta White House da ‘yan Majalisar Dokokin Tarayyar Amurka su ka kasa cimma jituwa kan sabon kasafin kudi
Daga cikin takaddamar har da zancen gina katanga tsakanin Amurka da Mexico, kamar yadda Shugaba Donald Trump ke so, don dakile kwararowar bakin haure
Tuni dai aka amince da kasafin kudin gudanar da rubu’i uku na ayyukan gwamnati zuwa watan Satumba mai zuwa
Amma sauran kasafin kudin ya hada har da na tafiyar da harkokin Ma’aikatar Tsaron Gida, mai yiwuwa kuma har da kudin gina katanga, wanda wani muhimmin alkawari ne na yakin neman zabe da Trump ya yi a lokacin yakin neman zabe a 2016
Amma dala biliyan 5 din da Trump ke bukata daga jimillar dala biliyan 20 na gina katanga, na samun matukar turjiya daga ‘yan Democrats da wasu ‘yan Republican, wanda ke haifar da shakku kan yiwuwar gina katangar
‘Yan Democrats sun yi tayin abin da ba zai wuce dala biliyan 1
6 ba, saboda inganta tsaron kan iyaka; ko shi din ma, ba don gina katanga ba
Shugaban Amurka Donald Trump ya sanar a jiya Asabar cewa sakataren harkokin cikin gida Ryan Zinke da ake zarginsa da almundahana zai bar gwamnati a karshen wannan shekara
Zinke shine babban jami’I na biyu da aka bada sanarwar ficewarsu a cikin gwamnatin Trump kasa da wuni guda, kuma wannan ne na baya a cikin jerin jami’ai dake barin gwamnatin bisa zargin aikata almundahana
A wani sakon Twitter da ya aike a jiya Asabar, Trump yace Ryan ya ci nasara da dama a lokacin aikinsa kuma ina masa godiya da yiwa kasarmu aiki
Ya kuma ce nan da sabon mako zai sanar da wanda zai maye gurbinsa
Sai dai sanarwar Trump bai bayyana ko Zinke zai yi murabus ko kuma korarsa aka yi, kuma wannan sanarwar na zuwa a lokacin da ma’aikatar shari’a ke nazarin yiwuwar kaddamar da binciken aikata laifi a kansa
Haloli da ayyukansa a ma’aikatar, yasa ana shakku ko yana amfani da matsayinsa domin biyan bukatun kansa, lamarin da ya yi dalilin gudanar da bincike 15 a kansa wanda duka ya tsallake rijiya da baya
Shugaban Amurka Donal Trump ya kawo karshen cece-kuce a kan batun daukar sabon shugaban ma’aikatan ofishinsa, inda ya ambato sunan shugaban hukumar kasafin kudin kasar a matsayin shugaban ma’ikatansa mai riko wanda zai maye gurbin tsohon jami’in sojin ruwa mai ritaya John Kelly
Da yammacin jiya Juma’a ne shugaban ya aike da wani sakon Twitter yana mai cewa, ina farin cikin bayyanar da darektan hukumar kasafin kudi Mick Mulvany a matsayin shugaban ma’aikatan ofishina mai riko wanda ke maye gurbin John Kelly da ya yiwa kasa bauta da gaskiya
Mulvany tsohon dan majalisar tarayya na Republican mai wakiltan Carolina ta Kudu da ya yi fice a harkokin tattalin kudi, ya kuma taba rike mukamin shugaban hukumar kare kudaden jama’a, wanda ya ajiye aikin daga bisani
Mukamin shugaban ma’aikatan fadar shugaban kasa ta White House yana da muhimmanci da kima, ganin cewa shine mukamin dake kula madaukakin ofishin kasar kana kuma shine mai kula da ainihin ofishin da shugaban kasar Amurka ke zama a ciki na Oval Office
Sakataren harkokin wajen Amurka Mike Pompeo yace yana sane da matsaya mai tsauri da ‘yan majalisun tarayyar Amurka suka dauka a kan dadaddiyar kawayensu Saudi Arabia, lamarin da ya kwatanta da abin tarihi
A shekaranjiya Alhamis ne majalisar dattawan Amurka ta rattaba hannu a kan kudirin kawo karshen gudunmuwar da Amurka ke yiwa rudunar hadin gwiwa da Saudiya ke jagoranta a yakin Yamal, a wani matakin yin Allah wadai da kashe dan jaridar Saudiyar nan
Mun ga kuri’ar da aka kada a shekaranjiya
A koda yaushe muna mutunta hukuncin da bangaren majalisa ya zartar, inji Pompeo yana fadawa manema labarai a jiya Juma’a a nan Washington
Yace sau tari muna tuntubar majalisun kasar domin mu fahimci damuwarsu kuma mu yi iya kokarinmu mu yi musu bayani a kan manufofin mu
A wata ganawa da manema labarai tare da sakataren tsaro Jim Mattis da ma takwarorin aikinsu na Canada, Pompeo ya kara da cewa shugaba Donald Trump ya himmantu wurin kare Amurka, yayin da kuma yake kokarin ganin an hukunta wadanda suka aikata wannan danyen aiki na kashe Jamal Kashoggi
Bayan tabka mahawara na sa’o’I da dama a ranar Alhamis, majalisar dattawa da Republican ke da rinjayi ta kada kuri’a 56 na masu neman yanke gudnmuwa ga Saudi Arabia a yakin Yamal kana kuri’u 41 na wadanda basu ra’ayin yankewa
Daga bisani majalisar ta tabbatar da daftari na biyu da kuri’ar jin murya
Matakai biyu da majalisar ta dauka duk sun sabawa matsayar gwamnatin Trump wacce ta sha bayyana musunta a kan wannan batu da ka iya kawowa huldan Washington da Riyadh tsaiko
Mutuwar wata yarinya mai shekaru bakwai ‘yar kasar Guatemala a hannun jami’an tsaron kan iyakar kudu maso yammacin Amurka a makon da ya gabata, ta dora ayar tambaya a kan yanda jami’an tsaron iyakar suka yiwa batun rashin lafiyar yarinyar rikon sakainar kashi
Wannan lamari dai ya haddasa jinkirin wurin sanar da mutuwar yarinyar ga jama’a da kafofin yada labarai da ma majalisun tarayya
Bincike a kan mutuwar Jakelin Caal Maguin ya kara girma a jiya Juma’a, inda sufeto janar na ma’aikatar tsaron cikin gida yake cewa zasu duba yanda ma’aikatar kostom dake kula da harkokin kan iyakar suka riki batun rashin lafiyarta a lokacin da ta kwashe sa’o’I 27 tana hannunsu har izuwa lokain da ta mutu
Jakelin ta tsallako kan iyaka ta shigo Amurka tare da mahaifiyarta mai shekaru 29 Nery Caal Raxruha a yankin Alta Verapaz a arewacin Guatemala
Ma’aikatar kostom Amurka ta tsare yarinyar da mahaifiyarta ne da yammacin ranar shida ga watan Disamba a cikin gungun mutane 163 da suka tsallako ta wata barauniyar hanya dake kauyen kudancin New Mexico wanda ke kusa da iyakar Antelope Wells a cewar ma’aikatar kostom
Sun ce binciken farkon da suka gudanar a kan yarinyar bai nuna akwai wata damuwa ba
A yinkurinta na kalubalantar kasashen China da Rasha akan Afirka, Amurka ta bullo da wasu sabbin hanyoyin tallata muradunta da kuma kalubalantar China da Rasha a yinkurinsu na yin babakere a Afirka
A yinkurinta na kalubalantar kasashen China da Rasha akan Afirka, Amurka ta bullo da wasu sabbin hanyoyin tallata muradunta da kuma kalubalantar China da Rasha a yinkurinsu na yin babakere a Afirka
Amurka ta bayyana wani sabon salonta na fuskantar harkokin Afirka a jiya Alhamis wanda aka tsara da zummar kare muradun Amurka, da kuma kalubalantar yinkurin kasashen China da Rasha na kulla huldar tattalin arziki, da siyasa da kuma tsaro a fadin nahiyar ta Afirka
A wata rubutacciyar takarda, mai bai wa shugaban kasa shawara kan harkokin tsaron kasa, John Bolton, ya bayyana manufofin, wadanda aka kasabta su zuwa sassa uku, wadanda akasari, cigaba ne da matakan Amurka ta fuskar soji, da cinakayya da kuma tallafi a nahiyar ta Afirka
Abin da ke sabo kawai shi ne, batun dukufa kan shirye-shiryen da za su iya yada muradun Amurka muraran, da kuma himma wajen hana China da Rasha yin kane-kane a Afirka
Wannan mataki ne da ya ba da fifiko kan muradan Amurka da kuma huldar bangarorin biyu, a cewar Jennifer Cooker, Shugabar Tsangayar Nazarin Harkokin Afirka ta Jami'ar George Washington, a hirarta da Muryar Amurka
Majalisar Dattawan Amurka ta amince da wani kuduri, na yin Allah wadai da kashe dan jaridar saudiyya nan, mai jayayya da Masarautar ta Saudiyya, Jamal Khashoggi
Majalisar ta kuma dau wani mataki na janye tallafin soji a matsayin maida martani
Majalisar Dattawan Amurka ta amince da wani kuduri, na yin Allah wadai da kashe dan jaridar saudiyya nan, mai jayayya da Masarautar ta Saudiyya, Jamal Khashoggi
Majalisar ta kuma dau wani mataki na janye tallafin soji a matsayin maida martani
Majalisar Dattawan Amurka ta dauki wani irin matakin da ba ta taba daukawa ba kan kasar Saudiyya, kawar Amurka ta kud-da-kud, bayan da ta amince da wani kuduri na kawo karshen goyon bayan da Amurka ke bai wa Masarautar Saudi wadda ke kai dauki a yakin basasar da ake yi a kasar Yemen
Majalisar ta kuma amince da wani kudurin, na yin Allah wadai da kashe dan jaridar saudiyya nan, mai jayayya da Masarautar kasar, Jamal Khashoggi
Wadannan matakan biyu, sun zama tamkar kashedi ga daya daga cikin kawayen Amurka na kud-da-kud
Majalisar ta kuma nuna bacin ranta kan mace-mace, da azabar da jama’a ke gani a Yemen
Ta kuma dora laifin kisan dan jarida, Jamal Khashoggi akan, Yariman Saudi Mai Jiran Gado Mohammed bin Salman
“Tuni ya kamata ma mu ce abin ya isa hakanan,” a cewar Sanata Patrick Leahy, dan jam'iyyar Democrat
Shi kuma Sanata Marco Rubio, dan jam'iyyar Republican ya ce, “Duk wanda ya san tasirin Yariman Saudiyya Mai Jiran Gado, ya san cewa babu yadda za a yi wasu jami’ai wajen 17, wadanda kuma na kusa ne da shi, su shiga jirgi su tafi wata kasa, su yiwa wani mutum kisan wulakanci, a Karamin ofishin Jakadanci, su jefar da gawarsa, su dawo – sannan wai ace bai sani ba
John Bolton, mai bai wa shugaban Amurka shawara kan harkar tsaro, ya bayyana sabbin manufofi kan yadda za ta rika hulda da kasashen Afirka
John Bolton, mai bai wa shugaban Amurka shawara kan harkar tsaro, ya bayyana sabbin manufofi kan yadda za ta rika hulda da kasashen Afirka
Gwamnatin shugaban Amurka Donald Trump ta fitar da wasu sabbin manufofi kan yadda za ta rika hulda da kasashen Afirka
Amurka ta ce ya zama dole bukatunta, su zamanto abu mafi muhimmanci a dangatakarta da Nahiyar ta Afirka
A yau Alhamis, mai bai wa shugaban Amurka shawara kan harkar tsaro, John Bolton, ya bayyana wadannan manufofi a nan birnin Washington DC
Bolton ya kara da cewa, za a rika gudanar da huldar kasuwanci tsakanin Amurka da kasashen Afirka, ta yadda bangarorin biyu za su amfana
A cewar Bolton daga yanzu, Amurkan ba za ta rika ba kasashen Nahiyar ta Afirka tallafi barkatai ba, sannan ba za ta kara daukan nauyin wani aikin soji na wanzar da zaman lafiya na Majalisar Dinkin Duniya, wanda ba ya haifar da wani abin alheri ba
Shugaban kamfanin Twitter Jack Dorsey na ci gaba da fuskantar suka dangane da halin ko in kula da ya nuna, kan halin matsananciyar rayuwa da Musulmai ‘yan kabilar Rohingya suka shiga, a lokacin wata ziyara da ya kai don sulhu a birnin Myanmar
Dorsey, ya wallafa a shafinsa na Twitter ranar Lahadi cewar, jama’ar Myanmar na cike da farin ciki, kuma abincinsu yana da dadi
Masu sukar lamarin, sun ce Dorsey, yayi watsi da irin hallin da mutane sama da 700,000 ‘yan kabilar Rohingya suke ciki, na rasa muhallansu da suka yi bayan da suka yi kaura daga jihar Rakhine da ke arewacin kasar suka koma Bangaladesh da ke makwabtaka da su, sanadiyar wani samame da dakarun Mynamar suka kai kansu, a matsayin martani kan wani hari da wasu mayakan sa kai na Rohingya suka kai kan jami’an tsaron Myanmar
Masu bincike na musamman na Majalisar Dinkin Duniya sun ce, sojojin sun yi kisan gilla akan ‘yan kabilar ta Rohingya, inda suka ce sun tattaro rahotannin ne daga jama’ar da abin ya shafa, wadanda suka yi zargin an ci zarafinsu ta hanyar kisa da fyade, da kona musu kauyukansu
A Yau Laraba Dorsey, ya mayar da martani, inda ya ce yana sane da irin halin kuncin rayuwa da mutanen ke ciki, kuma ba da gangan ya ki yin magan akan batun ba
Wata kotun kasar Canada ta bada belin‘yar Chinar nan, shugabar kamfanin sadarwa Meng Wanzhou, yayinda take jira taji ko za a mika ta ga Amurka
An kama Meng ne a filin saukar jiragen sama a birnin Vancouver bisa ga sammacin kamota da Amurka ta bayar a kan zarginta da take dokokin takunkumin kasuwanci da Iran
Alkali William Ehrcke ya bada belinta a kan kudi dala miliyan bakwai da dubu dari biyar tare da gindaya sharudda a kan Meng
Sharuddan sun ce zata ci gaba da zama a gundumar British Columbia a can Canada, a cikin gidan da mijinta ya mallaka kuma ba zata fita gida daga karfe 11 na dare zuwa karfe shida na safe ba
Za a kuma sanya ido a kan Meng a ko da yaushe
Meng itace babbar jami’ar kudi a katamfaren kamfanin fasahar sadarwar China na Huawei, da mahaifinta ya kafa kuma yana cikin manyan kamfanonin dake kera wayoyin hannu a duniya
Iyalanta suna da dukiya da ta kai biliyoyin daloli
A halin da ake ciki kuma, China ta kama tsohon jakadar Canada a China Michael Kovrig a kan wasu dalilai da basu bayyana ba
Shugaban Amurka Donald Trump da shugabannin Democrats a majalisun kasar sun yi sa insa a jiya Talata a kan batun kudin gina katangar kudancin kasar dake iyaka da kasar Mexico, inda Trump yake cewa zai yi alfahari da rufe wasu harkokin gwamnati idan har aka ci gaba da takaddama a kan wannan batu
Trump ya gayyaci shugabannin marasa rinjayi a majalisun kasar da suka hada da Chuck Schumer na majalisar dattawa da kuma Nancy Pelosi ta majalisar wakilai a kan takaddamar kasafin kudin kasar
Trump da shugabannin Democrats su biyu sun yi kace nace a kan batun katangar a gaban idon manema labara a ofishin shugaban kasa na Oval office,
Shugaban kasar dan jami’iyar Republican yace an kammala gina wani bangaren katangar kuma zata bada tsaro a kan iyakarmu ainun, amma su ‘yan Democrats din sun musunta wannan batu
Shugaba Trump ya jadada cewa, zai rufe gwamnati idan basu bashi hadin kai ba
Yawan kananan yaran da suka kamu da wata cuta mai shanye jiki yayi yawan da ba a taba gani ba a Amurka
A cewar hukumar hana yaduwar cututtuka ta CDC
Jiya Litinin hukumar CDC ta tabbatar da cewa an sake samun sama da yara 24 sun kamu da wata cuta mai kamar Polio da ake kira Acute flaccid myelitis AFM, wanda hakan ke nuni da cewa an samu yara 158 a jihohi 36 na Amurka cikin wannan shekarar
Jami’an lafiya a Amurka har yanzu sun kasa gano abin da ke haddasawa kananan yara su rasa damar iya juya fuskarsu da wuyansu da bayansu da hannayensu da kuma kafafunsu
Alamomin cutar na bayyana ne kusan mako guda bayan yara sun yi zazzabi ko wata cuta mai shafar numfashi
Ana alakanta wannan cuta da cewa cutar Polio ce, amma jami’an lafiya sunce babu wata shaida da ke nuna cewa cutar AFM tana da alaka da Polio, wadda aka kawar da ita a Amurka bayan da aka sami alurar riga kafinta tun shekarar alif 1950
Hukumar CDC na bibiyar cuttuttuka da suka shafi AFM tun watan Agustan 2014
Tun lokacin, an tabbatar da samun yara 484 da suka sami cutar AFM, a cewar hukumar lafiya
Wani mai magana da yawun 'yan tawayen Houthi ya ce, mai yiwuwa 'yan tawayen su amince da cigaba da tattaunawa da gwamnatin da su ke jayayya da ita
Muddun komai ya tafi dai dai a tattaunawar da ake yi a kasar Sweden
Wani mai magana da yawun 'yan tawayen Houthi ya ce, mai yiwuwa 'yan tawayen su amince da cigaba da tattaunawa da gwamnatin da su ke jayayya da ita
Muddun komai ya tafi dai dai a tattaunawar da ake yi a kasar Sweden
Mai magana da yawun kungiyar Houthi, Mohammed Abdelsalam ya ce, “Idan an samu cibaga a tattaunawar da za mu yi, wato cigaba wajen samun yarda da juna cikin aminci, da kuma tsarin da za a bi, za mu iya cigaba da wasu zagaye na tattaunawar" cikin watanni masu zuwa
Wasu abubuwan da aka tabo a tattaunawar da Majalisar Dinkin Duniya ke daukar nauyin shiryawa, su ne musayar fursunoni da sake bude filin jirgin sama na Sanaa
Wasu rahotanni sun ce bangarorin biyu sun amince da musanyar fursunoni kafin tattaunawar da za’a yi a Stolkham, amma, ba a sami wani cigaban kwarai ba akan wasu batutuwan
Kamar batun bude filin jirgin saman Sanaa, da iko akan tashar jirgin ruwa na Hodeidah wanda shi ne mafi girma a kasar Yemen
Mutumin da ake sa ran shugaban Amurka Donald Trump zai nada sabon shugaban ma’aikacin ofishinsa, yana shirin barin babban aikinsa a fadar White House
Rahotanni na cewa Nick Ayers, shugaban ma’aikatan ofishin mataimakin shugaban Mike Pence, yana shirin ajiye aikinsa a karkashin wannan gwamnati a karshen shekara
Trump ya ce yana neman mutumin da zai yi aiki a fadar White House akalla nan zuwa lokacin yakin neman zaben shekarar 2020
Yanzu da Ayers ya kaucewa aikin, rahotanni na cewa shugaban kasar na duban yiwuwar bada aiki ga sakataren baitalmalin Steve Mnunchin, ko darektan ofishin kasasfi Mick Mulvaney ko kuma dan ra’ayin mazan jiya dan majalisar Republican Mark Meadow a matsayin sabon shugaban ma’aikata ofishinsa
Lauyoyin gwamnati a nan Amurka sun fada a jiya Juma’a cewa tsohon lauyan shugaba Donald Trump, Michael Cohen ya cancanci a yanke masa hukuncin zaman gidan yari
Wannan shawarar na kunshe ne a cikin karar da lauyoyin suka gabatarwa kotu kafin a yanke masa hukunci a mako mai zuwa a New York
Cohen ya amince da laifinsa na aikata ba daidai ba kuma ya baiwa binciken da hukumomin jiha da na tarayya suka gudanar watanni da watanni hadin kai, ciki har da ganawa sau bakwai da ya yi da mai bincike na musamman Robert Muller
Masu shigar da karar sun ce sashen kimanta hukunci na kotu, yace tsarin tabbatar da hukuncin tarayya ya nuna Cohen zai iya zaman akalla shekaru hudu a gidan yari
Lauyoyin gwamnatin sun ce kiyasin hukuncin na tabbatar da girmar laifin da Cohen ya aikata cikin ganganci
Masu shigar da karar sun ce bai kamaci a yiwa Cohen sassaucin da aka saba yiwa wadanda suka baiwa bincike hadin kai ba, yayin da suke bada dalilansu bisa amincewarsa
A watan da ya gabata, kwamitin da ke bincike, ya aikawa da Comey takardar gayyata kan binciken da ake yi game da zargin alaka tsakanin gangamin yakin neman zaben Donald Trump da Rasha da kuma batun sakonnin email din Hillary Clinton
A yau Juma’a, ‘Yan majalisar wakilai a bangaren jam’iyyar Republican, suna yi wa tsohon shugaban hukumar binciken manyan laifuka ta FBI James Comey tambayoyi
Wannan zangon tambyoyin, wanda za a yi shi cikin sirri, zai kasance shi ne karshe, kafin ‘yan Republican din su mika ragamar jagorancin majalisar ga ‘yan Democrat
A watan da ya gabata, kwamitin da ke bincike, ya aikawa da Comey takardar gayyata kan binciken da ake yi game da zargin alaka tsakanin gangamin yakin neman zaben Donald Trump da Rasha da kuma batun sakonnin email din Hillary Clinton
Da farko Comey ya bayyana cewa ba zai amince ya bayyana a gaban kwamitin ba, idan dai a boye za a yi mai tambayoyin
Amma ya amince daga karshe, bayan da aka yi mai alkawarin cewa za fitar da takardar duk abin da aka tattauna ga jama’a sa’ao’I 24 bayan kammala ganawar
Su dai ‘yan majalisar dokoki na bangaren ‘Yan Republican, na zargin cewa, kin jinin Trump da wasu manyan jami’an gwamanti ke yi, shi ya kai ga aka hukumar ta FBI ta mayar da hankalinta kan binciken alakar gangamin yakin neman zaben Trump da Rasha, suna masu jaddada cewa hukumar ta ki mayar da hankali kan binciken batun sakonnin email din Hillary Clinton
Yau Alhamis, iyalan margayi tsohon shugaban Amurka suke bankwana da shi
Yau Alhamis, iyalan margayi tsohon shugaban Amurka suke bankwana da shi
A yau Alhamis, dangin George Hubert Walker Bush za su yi ban-kwana na karshe da Shugaban Amurka na 41, a wata jana’iza da za a yi a garin Houston da ke jihar Texas
Jirgin da ya dauki gawar tsohon shugaban daga Washington DC ya isa birnin Houston da yammacin jiya Laraba
An kuma ajiye gawarsa a cocin St
Martin Episcopal, inda ya kwana domin a ba jama’a damar kallon akwatin da ke dauke da gawarsa, wanda aka rufe shi da tutar Amurka
Bayan jana’izar sa, wacce mutane kalila ne za su halarta, za a dauki gawar a wani jirgin kasa na musamman
Za a yi tafiyar kilomita 120 da ita zuwa inda za a birne gawarsa, a wani dakin karatu da ake kira da sunan shi da ke Jami’ar Texas ta A&M
Jama'a da dangin George Hubert Walker Bush, za su yi ban-kwana na karshe da Shugaban Amurka na 41, a wata jana’iza da za a yi a garin Houston da ke jihar Texas
Jama'a da dangin George Hubert Walker Bush, za su yi ban-kwana na karshe da Shugaban Amurka na 41, a wata jana’iza da za a yi a garin Houston da ke jihar Texas
A yau Alhamis, dangin George Hubert Walker Bush, za su yi ban-kwana na karshe da Shugaban Amurka na 41, a wata jana’iza da za a yi a garin Houston da ke jihar Texas
Jirgin da ya dauki gawar tsohon shugaban daga Washington ya isa birnin Houston da yammacin jiya Laraba
An kuma ajiye gawarsa a Cocin St
Martin Episcopal, inda zai kwana, domin a ba jama’a damar kallon akwatin da ke dauke da gawarsa, wanda aka rufe shi da tutar Amurka
Bayan jana’izar sa, wacce mutane kalila ne za su halarta, za a dauki gawar a wani jirgin kasa na musamman, inda za a yi tafiyar kilomita 120 da ita zuwa inda za a binne shi, a Dakin Karatunsa da ke ginin Jami’ar Texas ta A&M
Ana cigaba da shirye-shiryen gudanar da jana'izar tsohon shugaban Amurka na 41 George Herbert Walker Bush, babba
Ana cigaba da shirye-shiryen gudanar da jana'izar tsohon shugaban Amurka na 41 George Herbert Walker Bush, babba
A yau Labara ne tsofaffin shuwagabbani Amurku guda hudu tare da mai ci yanzu, zasu taru domin kai ziyarar bankwana ga tsohon shugaba kasar Amurka, George Herbert Walker Bush, babba shugaban kasar Amurka na 41, wanda ya mutu a ranar Juma’ar da ta gabata yana da shekaru 94 a duniya
A ciki harda tsohon shugaba Jimmy Carter, Bill Clinton, Barak Obama inda zasu hadu da Shugaba Donald Trump, don nuna alhininsu ga mamancin tsohon Shugaban, a babbar cocin kasa dake birnin Wahington DC
Inda zasu saurari jawabin dan marigayi shugaba Bush karami wanda shine shugaban Amurka na 43
Har ila yau wadanda zasu yi jawabai sun hada da tsohon Firai Minista Brain Mulroney na kasar Canada, sai tshohon Sanatan Amurka Alan Simpson
Tare da shaharraren masanin tarihi Jon Meacham, babban marubucin tarihin mamacin shugaba Bush babba
Daga cikin jiga-jigan da zasu halarci jana’izar sun hada da Yarima Charles na kasar Burtaniya, sai shugabar Jamus Angela Merkel, da Lech Walesa, tsohon shugaban kasar Polnad
Jiya Litinin shugaban Amurka Donald Trump ya nuna fariya kan dangantakarsa mai karfin gaske da shugaban kasar China Xi Jinping, inda ya bayyana wata sabuwar yarjejeniyar cinikayya tsakanin Amurka da China, wadda zata baiwa manoman Amurka damar sayar da kayayyakin da suke nomawa ga Beijing
Kasuwannin hannun jari a Asiya da Turai sun yi tashin gwauran zabi, bayan tattaunawar Trump da Xi wadanda suke zaman shugabannin kasashe biyu da suka fi girman tattalin arziki a duniya
Sun amince ranar Asabar a Argentina cewa babu wata kasa da zata kara sakawa wata haraji kan kayayyakin da suke fitarwa, har tsawon kwanaki 90, yayin da zasu ci gaba da tattaunawa kan bayanan yarjejeniyar cinikayya
Kasuwar hannun jari ta Amurka, ta bude cikin sa a farkon wannan makon
Mai baiwa shugaban Amurka shawara kan tattalin arziki, Larry Kudlow, ya ce China ta yiwa Amurka alkawarin sayen kayayyakin da ake kerawa a Amurka na sama da dala Triliyan daya
Shugaban Amurka Donald Trump ya ayyana ranar gobe Laraba a matsayin ranar makoki a Amurka, biyo bayan mutuwar tsohon shugaban kasa George H
Bush mai shekaru 94 a duniya
Shugaban kasar Amurka na 41 wanda shi ya kawo karshen yakin cacar baki, ya kuma jagoranci yakin da ya tilastawa Sadam Hussein ficewa daga Kuwait a shekarar 1991
Mutane biyu da suka yi aiki karkashin gwamnatinsa, tsohon sakataren harkokin wajen Amurka James Baker da tsohon sakataren tsaron Amurka kuma mataimakin shugaban kasa Dick Cheney, sun bayyana gidan talabijin na Fox News ranar Lahadi
Inda Baker ya bayyana Mista Bush a matsayin daya daga cikin shugabannin masu kyau da suka yi mulkin Amurka wa’adi daya tal
Tsohon babban shugabannin hafsoshin soja kuma mai baiwa shugaban kasa shawara kan harkokin tsaro Colin Powell, ya ce shugaban kasar na 41, kuma matuki jirgin sama lokacin yakin duniya na biyu, ya san illar yaki don haka yake kokarin ganin baiyi amfani da sojoji ba a yakin Gulf na farko
Jiya litinin aka ajiye gawar Bush a Majalisar Dokokin Amurka wadda zata kasance a can har zuwa gobe Laraba, inda za a gudanar da babbar karramawa ta kasa a majami’ar National Cathedral, kafin a mayar da gawarsa zuwa jihar Texas inda za a binneshi a ginin dakin karatunsa ranar Alhamis
W Bush ya rasu a jihar texas, asalin jiharsa, ranar Juma’a da yamma yana da shekaru 94 da haihuwa bayan ya kwashe shekaru masu yawa yana fama da rashin lafiya
Za a kai gawar tsohon Shugaban Amurka George H
W Bush a wani bangaren ginin majalisar dokokin kasar, yayin da Amurkawa ke karrama shugaban Amurka na 41
Za a budewa masu fada a ji da sauran jama’a ginin majalisar da ake kira "Capitol Rotunda" domin yi mashi karramawar karshe da yammacin yau Litinin har zuwa safiyar Laraba
Bush, da ya yi wa’adi daya akan mulki a Fadar White House daga shekarar 1989-1993
Za a yi mashi taron makoki ranar Laraba a majami’ar kasa da ke birnin Washington sannan a binne shi ranar Alhamis a dakin ajiye litattafai da karatunsa da ke jihar Texas
Fadar White House ta sanar da cewa Shubaga Donald Trump zai halarci taron
Za a ajiye gawar tsohon shugaban kasar Amurka George H
Bush a zauren majalisar dokoki Amurka daga yau Litinin da yamma domin ba Amurkawa damar karrama shugaban kasar Amurkan na arba’in da daya
Za a bada dama ga manyan baki da kuma jama’a su shiga majalisar domin karrama tsohoun shugaban kasar har zuwa ranar Laraba da safe
Masu sha’awa zasu iya wucewa gaban akwatin da aka ajiye tsohon shugaban Bush, wanda ya rasu a jiharshi Texas, yana da shekaru casa’in da hudu a duniya, bayan ya shafe shekaru yana fama da rashin lafiya
Bush ya yi mulki wa’adi daya, daga shekara ta dubu da dari tara da tamanin da tara zuwa dubu da dari tara da casa’in da uku
Za a yi addu’oin jana’izarshi a babbar majami’a ta kasa dake nan birnin Washington, daga nan a binneshi ranar alhamis a dakin bincike na shugaban kasa dake Texas
Ranar asabar fadar White House ta sanar da cewa, shugaba Donald Trump zai halarci jana’izar
An cinma matsaya da kuma tsagaita wuta a tsakanin kasashen duniya biyu mafi karfin tattalin arziki, Amurka da China
Amurka da China kasashe biyu mafi karfin tattalin arziki a fadin duniya, sun amince da a tsagaita wuta a fadan da ke tsakanin su na kasuwanci, an cimma wannan yarjejeniyar ne, bayan wata ganawa tsakanin shugabanin biyu Donald Trump da takwaransa Xi Jinging, bayan taron G20
An samu tattaunawa mai ma’ana da kuma fatar zata kawo cigaba mai dorewa, a tsakanin kasashen biyu Amurka da China, a wani rubuttaccen bayani da shugaba Trump ya fitar, lokacin da yake kan hayarsa ta komawa gida Amurka, daga kasar Argentina a Jirgin Alfarma na Air Force One
Trump ya kara da cewar lallai wannan babbar karramawace gare shi, yayi aiki da shugaba Xi
Ya kuma shaida wa ‘yan jarida dake cikin jirgin nasa cewar, “Wannan yarjejeniyace mai ma’ana, zan cigaba da rike jadawalin kudin fito, ita kuma China zata cire nata jadawalin" kuma zata dinga siyan kaya da yawa daga Amurka
Bush tsohon shugaban kasar Amurka rasuwa yana da shekaru 94 a duniya
A wata sanarwa da mai magana da yawun iyalan gidan Bush ya fitar, na cewa da George Bush ya mutu ne da yammacin jiya Juma’a
Bush shi ne shugaban Amurka na 41 kuma tsohon shugaban kasar mafi dadewa a raye, ya yi shugabancin ne tsakanin 1989 da 1993
Ranar 17 ga watan Afrilun wannan shekarar ne uwargidansa Barbara Bush ta mutu tana da shekaru 92 a duniya
George Bush dai ya yi fama da rashin lafiya inda a kwanakin baya bayan mutuwar matarsa aka kwantar da shi a asibiti, bayan kamuwa da wata cuta da ta yadu a jininsa
Shuwagabannin kasashen duniya masu karfin tattalin arzikin kasa na kungiyar G20 sun hallara a kasar Argentina domin gudanar da taron shekara shekara na bana 2018
Yau Juma’a shugaban Amurka Donald Trump, ya fara wani taron kwana biyu da shuwagabannin duniya a babban birnin kasar Argentina
Shugabanin sun hallara domin gudanar da taron kasashen duniya da suka fi karfin tattalin arziki na G20
Sai dai wani takwaran aikinsa da shugaba Trump ba zai gana da shi ba, shi ne Vladimir Putin na Rasha
Shugaba Trump ya wallafa a shafinsa na Twitter cewa, tun da Rasha ba ta saki jiragen ruwan Ukraine da matukansu ba, ya fi kyau dukkansu su soke wannan zama da aka shirya za a yi
A baya, an tsara wani zama tsakanin Trump da Putin a gefen taron na G20 har na tsawon sa’o’i biyu, duk da sukar da wasu Amurkawa ke yi da kawayenta na NATO, dangane da kwace jiragen ruwan Ukraine da Rashan ta yi, hade da matukanta a ranar Lahadi
A Ranar Laraba Majalisar Dattawan Amurka Suka Jefa Kuri'a, Domin Kawo Karshen Yakin Da Amurka ke yi a Yemen, Wanda Kasar Saudiyya Ke Jagoranta
Majalisar dattawan Amurka ta jefa kuri’a jiya Laraba, akan yin dokar kawo karshen yakin da Amurka ke yi a Yemen, wanda kasar Saudiyya ke jagoranta, ‘yan majalisu 63 ne suka goyi bayan matakin, 37 kuma basu amince ba
Kuri’ar da aka jefa yawanci wata alama ce ga gwamnatin kasar, saboda shugabannin jam’iyyar Republican ba su nuna alamun sun yi na’am da matakin ba
Wannan kuri’ar da suka jefa wata hujja ce dake nuna barakar dake tsakanin fadar White House da ‘yan majalisar dokokin Amurka game da kasar Saudiyya, duk da cewa manyan jami’an shugaba Donald Trump, a fannin tsaron kasa su biyu, sun gabatar da muhimman bayanai gaban majalisar dattawan
Kusan watanni biyu bayan da aka kashe wani dan jaridar kasar Saudiya, mai caccakar Yariman masarautar kasar a karamin ofishin Jakadancin Saudiyya dake Santanbul
Sakataren harkokin wajen Amurka Mike Pompeo, da sakataren tsaron kasar Jim Mattis, sun yi kira da a kula da dadaddar dangantakar kud-da-kud dake tsakanin Saudiyya da Amurka
Ciki, harda gudunmuwar da Amurka ke badawa a yakin da Saudiyyar ke jagoranta a Yemen
A wani lamari na daban, wasu hare hare ta sama da dakarun Saudiyya ke jagoranta suka kai akan mayakan Houthi, sun hada da makaman da aka siyo daga Amurka
Hare-haren sun yi sanadiyar mutuwar dubban fararen hular Yemen, sun kuma lalata asibitoci tareda ratattaka wasu unguwanni
Shugaban jami’iyar Republican a majalisar dattawan Amurka Mitch McConnell yace mai yiwuwa ne ya takawa kudurin dokar da zata hana shugaba Donald Trump korar mai bincike na musamman Robert Muller birki
McConnel ya fadawa manema labarai a jiya Talata cewa, kokarin da 'yan jam'iyar Democrat da Republican zasu yi na neman a kada kuri'a a kai bashi da wani amfani
Yace shugaban kasa ba zai kori Robert Muller ba
Ya kuma kara da cewa suna da abubuwa da dama da ya kamata su kammala a cikin wannan shekara, amma ba kada kuri’a a kan abin da bashi da amfani ba
Wakilin jihar Arzona a majalisar dattawa dan Republican mai barin gado Jeff Flakes da ya zauna a kan kwamitin shari’ar majalisar, ya yi barazanar hana wadanda Trump zai nada a sashen shari’a idan McConnell bai yarda majalisar dattawa ta kada kuri’a a kan kudurin Muller ba
Shiko shugaba Trump ya ci gaba da caccakar bincike da Muller ke yi a jiya Talata
Ya aike da sakon Tweeter yana cewa kafofin yada labarai sun maida Muller tamkar wani mutumin kirki alhalin akasin hakan ne
An Kama Tsohon Shugaban Yakin Neman Zaben Shugaban Amurka, Paul Manafort Da Yin Karya, Akan Bincike Kan Gangamin Yakin Neman Zaben Trump, ko Ya Hada Kai Da Rasha A Shekarar 2016
Tsohon shugaban gangamin yakin neman zaben shugaab Trump, Mr
Paul Manafort, ya saba yarjejeniyar da aka kulla tsakaninsa da masu bincike, bayan da ya yi karya
Kwamitin bincike na musanman karkashin jagorancin Robert Mueller ne ya bayyana hakan a jiya Litinin
Manafort, wanda mai yiwuwa ya fuskanci hukuncin daurin shekaru 10 a gidan yari, saboda aikata laifukan da suka shafi badakalar kudade, ya amince zai bai wa masu bincike hadin kai
Idan ya ba da hadin kan, an amince za a yi watsi da wasu tuhume-tuhume, sannan a nema mai hukunci mara tsauri idan har ya fadi gaskiya a binciken
Amma kwamitin na Mueller, da ke bincike kan ko gangamin yakin neman zaben Trump, ya hada kai da Rasha a zaben na 2016, ya bayyana cewa Manafort ya karya alkawarinsa da dokar kasa, saboda karerayin da ya yi
Sai dai kwamitin na Mueller bai fito karara ya fadi karyar da Manafort ya yi ba
Amurka ta rufe ofishin jakadancinta na kasar jamhuriyar Dimokaradiyyar Congo saboda wasu bayanai da ta samu na gaskiya dake nuni da barazanar ta’addanci
Ofishin jakadancin dake birnin Kinshasa zai ci gaba da zama a rufe har zuwa yau Talata, an kuma shawarci duk Amurkawan dake kasar jamhuriyar dimokaradiyyar Congo, kar su bayyana kansu
Sai dai gwamntin Congo na zargin Amurka da shirya wannan labari na tsoratarwa ta hanyar rufe ofishin jakadancinta
Haka kuma ta ce Amurka da sauran mutanen da basu da iko kan harkokin zaben kasar, suna kokarin dauke hankalin masu kada kuri’a ne gabannin zaben shugaban kasar dake tafe ranar 23 ga watan Disamba
Jamhuriyar Dimokaradiyyar Congo ta kwashe shekaru biyu ta na kokarin gudanar da zabe don maye gurbin dadadden shugaban kasa Joseph Kabila
Kamata ya yi shugaba Kabila ya sauka daga kan mulki a shekarar 2016 lokacin wa’adinsa na karshe ya kare
Amma ya yiwa kundin tsarin mulkin kasar kwaskwarima ta yadda ya bashi damar ci gaba da mulki har sai an zabi sabon shugaban kasa
Hukumomin Amurka da Mexico sun yi alkawarin hukunta duk wadanda aka samu da laifin tayar da fitina a bakin iyaka, bayan wata zanga-zangar lumana kan tsawon lokacin da ake dauka wajen basu izinin mafaka
Zanga zangar ta yi sanadiyar wasu gungun bakin haure suka bankade shingayen da aka saka, lamarin da yasa jami’an kan iyaka na Amurka suka harba barkonon tsohuwa
Sakatariyar harkokin tsaron cikin gida, Kirstjen Nielsen, ta ce wasu daga cikin gungun bakin haure ne suka afkawa jami’an Kwastam da na kan iyaka, wanda hakan yasa jami’an yin amfani da barkonon tsohuwa domin kare kansu da lafiyarsu
Shugaban Amurka Donald Trump ya goyi bayan dalilin da jami’an suka bayar, yana mai cewa “Mutane ne masu karfi suka afka musu, su kuma su ka yi amfnai da barkonon tsohuwa
” Ya kuma sake maimaita kudurin gwamnatinsa, yana cewa babu wanda zai shigo mana ‘kasa sai dai ta hanyar bin ka’ida
Ministan harkokin cikin gida na Mexico ya fada a wata sanarwa cewa hukumomi sun cafke wani gungun bakin haure da yawansu ya kai 500, wadanda suka yi kokarin kutsawa Amurka ta karfi, kuma duk wadanda aka samu da laifin hakan za a mayar da su kasashen su na asali cikin gaggawa
Hukumomin Amurka sun dakatar da harkokin sufuri kan iyakar Ysidro dake tsakanin San Diego da Tijuana, Mexico bayan da ‘yan ci rani suka yi kokarin bankawa ta kan iyakar jiya Lahadi
Sama da mutane dari biyar maza da mata da kananan yara suka nemi kutsawa ta kan iyakar, suka bankade shingayen kan iyaka da ‘yan sandan kasar Mexico suka kakkafa, abin da yasa jami’an tsaron kan iyaka na Amurka suka harba barkonon tsohuwa, yayin da jiragen aikin tsaron kan iyaka masu saukar angulu suka rika shawagi a wurin
Sakatariyar harkokin tsaron cikin gida Kirstjen Nielsen ta fada a wata sanarwa cewa, an rufe hanyar kan iyakar bisa dalilan tsaro, sakamakon yawan ‘yan ci ranin dake kokarin shiga Amurka ta barauniyar hanya
Kamfanin dillacin labaran Reuters ya ambaci sanarwar ma’aikatar harkokin cikin gida ta kasar Mexico cewa, zata tasa keyar ‘yan ci rani dari biyar da suka yi kokarin ketara kan iyakar karfi da yaji
Sanarwar ta kuma kara da cewa, Mexico ba zata tura jami’an soji su sawa ‘yan ci ranin ido ba
Gwamnatin Amurka karkashin Shugaba Donald Trump na kokarin rage muhimmancin rahoton nan da aka fitar wanda ya kunshi gargadi mai tsanani kan abin da ka iya faruwa sanadiyyar canjin yanayi a Amurka
Fadar Shugaban Amurka ta White House ta ce akasari rahotan ya ta'allaka ne kan abin da fadar ta kira, "wasu hasashe masu tsanani" wadanda ba su yi la'akari da sabbin fasahohin zamani da wasu 'yan dabarun da ake amfani da su wadanda za su rage gurbata muhalli da iskar carbon ke yi da kuma illa ga muhalli
Shirin Amurka na Binciken Canji a Duniya, na US Global Change Research, wanda hadaka ce ta ma'aikatu da cibiyoyi wajen 13, ya gabatar da kashi na hudu na sakamakon bincike kan canjin yanayin, wanda kwararru wajen 300 su ka harhada, ya yi hasashen cewa irin wadannan bala'o'in za su karu kuma za su dada yin tsanani muddun ba a dau matakai na kare tattalin arzikin Amurka da muhalli da lafiyar jama'a da kuma walwalar jama'a cikin shekaru masu zuwa ba
Mai magana da yawun fadar ta White House Lindsay Walters ta kara cewa tun zamanin tsohon Shugaban Amurka Barack Obama aka fara harhada wannan bayanin
Shugaban Donald Trump ya bayyanar da matakin Amurka akan binciken kisan dan jarida Jamal Kashoggi
Shugaban Amurka Donald Trump ya ce, “zai zama baban kuskure” a juya wa Saudiyya baya, duk da cewa akwai hannunta a kisan dan jarida Jamal Khashoggi da ke zama a Amurka
Kafin ya kama hanyarsa ta zuwa hutun cika-ciki wanda ake kira ‘Thanksgiving’ a turance, Shugaba Trump ya fadawa manema labarai a fadar gwanati ta White House cewa, batun tsaron kasa da tattalin arziki ya fi duk wani batu na hakkin dan adam
Trump ya kara da cewa Amurka na tare da Saudiyya, lura da cewa tana adawa da Iran, sannan tana wa Amurkan cinikin makamai na biliyoyin daloli, wanda hakan ke samar da ayyukan yi
Trump ya ce “ba za mu ba Rasha da China sararin cin wata moriya ba” yana mai jaddada cewa farashin mai a kasuwar duniya zai tashi, idan har kawancen Amurka da Saudiya ya samu rauni
Sai dai shugabannin kwamitin harkokin wajen Amurka a majalsiar Dattawan kasar, Bob Corker, na jam’iyyar Republican da Bob Menendez na Democrat, sun aikawa da Trump wata wasika, inda suka yi mai tuni cewa, dokar Amurka ta bukaci ya yi bincike ko Yarima Salman ne ya ba da umurnin kisan Khashoggi
Shugaban Amurka Donald Trump zai duba rahotan binciken da gwamnatinsa ta gudanar kan mutuwar dan jaridar Washington Post Jamal Khashoggi
A yau Talata, ake sa ran Shugaban Amurka Donald Trump, zai duba rahotan binciken da gwamnatinsa ta gudanar, kan mutuwar dan jaridar Washington Post Jamal Khashoggi, wanda aka kashe a karamin offishin jakadancin Saudiyya da ke Santanbul a kasar Turkiyya
Kafafen dillancin labarai da dama a Amurka, sun ruwaito jami’an tattara bayanan sirri na CIA suna cewa, Yarima Mohammeed Bin Salman ne ya ba da umurnin a kashe dan jaridar a ranar 2 ga watan Oktoba
Koda yake, a ranar Asabar din da ta gabata, ma’aikatar harkokin wajen Amurka ta ce har yanzu ba a cimma matsaya ta karshe kan wannan batu ba
Su dai hukumomin Saudiyya sun musanta cewa Yarima Salman, na da hannu a wannan kisa na Khashoggi, yayin da shi kuma shugaba Trump, ya kwatanta rahotanni da ke danganta Yarima Salma da kisan a matsayin marasa tushe
Fadar shugaban Amurka ta White House ta mayarwa dan jaridar gidan talabijin na CNN Jim Acosta izinin daukar labarai a fadar, tana mai gargadinsa da cewa zai iya rasawa idan har yaki bin umarnin daukar labarai a fadar
White House dai ta janye izinin Acosta ne bayan wata sa’insa da ya yi da shugaban kasa Donald Trump, a lokacin wani taron manema labarai makonni biyu da suka gabata
CNN dai ta ce tunda fadar White House ta amince da mayarwa wakilinta izininsa, to zata janye karar da ta kai gwamnatin Trump
Tun farko dai Acosta ya ki mika makirufo bayan da ya riga yayi tambayarsa, yana kokarin sake yin wata tambaya
A nan ne aka zargi Acosta da ture hannun wata ma’aikaciya da ta yi yunkurin karbar makirufo daga hannunsa, zargin da shi Acosta ya musanta
Tashar labarai ta CNN ta yi nasarar karar da ta shigar kotu game da soke izinin wakilinta na shiga da dauko rahoto a fadar shugaban kasar Amurka ta White House
Kotu ta umurci Fadar Shugaban Amurka ta White House da ta maida wa wakilin gidan talabijin na CNN, Jim Acosta takardar izinin shiga da kuma dauko labarai daga Fadar ta White House, wadda aka soke bayan wata sa'insa tsakanin dan jaridar da Shugaba Donald Trump a yayin wani taron manema labarai a fadar
"Zan amince da bukatar soke matakan da Fadar Shugaban kasa ta dauka na wuccin gadi," kamar yadda gidan talabijin na CNN din ya bukaci a yi, a cewar Alkalin Kotun Gunduma Timothy Kelly a jiya Juma’a
Ya kara da cewa, "Na umurci gwamnati ta mai da wa dan jaridar takardun izinin shiga Fadar
Alkali Kelly, wanda ya yi nuni da abin da ya kira, "wasu tabbatattun batutuwa masu sarkakkiya," ya ce shi ya na yanke shari'a ne kawai kan gyara ta 5 na kudin tsarin mulki kan batun ka'ida a wannan batun, amma ba kan daukacin Gayar da farko ba
Da yake magana bayan yanke hukuncin dan jarida Jim Acosta, ya ce “Ina mai godiya ga wannan alkalin da ya yanke hukuncin, lokacin komawa bakin aiki yayi
Tashar labarai ta CNN ta yi karar gwamnatin Trump a Kotu a wani yunkurin maidowa babban wakilinta a fadar White House izinin daukar labarai a fadar da aka janye
Sakatariyar labaran fadar White House Sarah Huckabee Sanders ta yi fatali da karar da CNN ta shigar, tana mai cewa gwamnatin tana kan bakarta na janye izinin daukar labaran da aka yiwa Jim Acosta
Sanders ta fitar da sanarwa cewa, bayan Mr
Acosta ya yiwa shugaban kasa tambayoyi guda biyu kuma shugaban ya bashi amsa, sai yaki mika abin Magana na fadar White House domin sauran manema labarai su yi tambayoyinsu
Wannan ba shine karon farko da Acosta ya hana sauran manema labarai damar yin tambayoyi ba
Da aka tambayi shugaba Donald Trump a wurin wani bukin White House a kan batun karar da CNN ta shigar a kotu, sai yace "zamu yi wannan Magana daga baya
An shigar da kara ne a wata karamar kotun Washington kuma an mika batun ga alkali Timothy Kelly, wanda Trump ya nada atoni janar na kasar
Wutar daji tana ci gaba da barna a bangarori biyu na jihar California jiya Lahadi, a daidai lokacin da ake harsashen cewa za a fuskanci iska mai karfi
Kawo yanzu mutane 31 suka rasa rayukansu kuma mai yiwuwa adadin ya karu yayin da ma’aikatan ceton rayuka suka isa yankin da wutar ta lakume
Babban jami’in ‘yan sandan arewacin California ya bayyana cewa, har yanzu ba a san inda mutane dari biyu da ishirin da takwas dake zaune a wurin suke ba
Dubban mutane sun fice daga gidajensu domin ceton rayukansu, ba tare da sun iya daukar ko allura ba
Hukumomi sunce an shawo kan kashi ishirin da biyar cikin dari na wutar dajin a daya bangaren California yayinda a daya bangaren kuma aka iya kashe kashi goma cikin dari na wutar kawai
Sama da ma’aikatan kwana-kwana dubu takwas ne suke kokarin kashe wutar dajin a kudanci da kuma arewacin jihar California
Wutar dajin ta tashi ne sakamakon rashin ruwa da kuma iska mai karfi da ake fuskanta
Jami’ai sunce wutar dajin ita ce mafi muni a tarihin jihar, kuma ta uku mafi muni a tarihin Amurka
Shugaban Amurka Donald Trump ya soke ziyarar da aka shirya zai kai wata makabartar Amurka dake wajen birnin Paris jiya Asabar, a ziyarar da ya kai Faransa domin bikin tuna cika shekaru 100 da kawo karshen yakin duniya na ‘daya
A wata sanarwa da fadar White House ta fitar, na cewa an soke ziyarar da shugaban zai yi ne saboda wasu matsaloli da aka fuskanta sanadiyar rashin kyawun yanayi
Maimakon haka, wata tawagar jami’an gwamnatin Amurka da shugaban ma’aikatan fadar White House John Kelly ya jagoranta, sun ziyarci makabartar domin girmama Amurkawa kusan 2,300 da suka mutu a yaki kuma aka binnesu can
Yau Lahadi shugaba Trump zai hadu da sauran shugabannin kasashen duniya da dama domin gudanar da hidimomin ranar tuna muhimmiyar ranar cimma yarjejeniyar zaman lafiya da kasashen suka yi na kawo karshen yakin duniya na farko
Hukumomi a kudancin Jihar California ta nan Amurka, sun tabbatar da kisan mutane 12 da wani mutun yayi a lokacin da ya harbe su, a cikin wani gidan shakatawa a daren jiya Laraba
Babban sufeton ‘yansandan karamar hukumar Ventura, Geoff Dean, ya gayawa manema labarai cewa, daya daga cikin ‘yansandan farko da ya isa wannan gidan shakatawar na Borderline Bar & Grill ne ya fara rasa ransa, bayanda ya shiga wurin
A cewar hukumar, wannan dansandan mai suna Sgt
Ron Helus, wanda ya kwashe shekaru 29 yana aikin ‘yan sanda a karamar hukumar, ya mutu ne bayan da aka kai shi asibiti
Akwai mutane da dama da suka jikkata, amma sufeton ‘yansandan yace ba za’a iya sanin yawansu ba, da yake da dama daga cikinsu su ne suka kai kansu asibiti
Jam'iyar Democrat ta kwace ikon majalisar wakilan Amurka a zaben rabin wa'adin da aka gudanar jiya Talata yayinda ake kyautata zaton jam'iyar Republican zata ci gaba da rinjaye a majalisar dattijai, a daidai lokacin da ake ci gaba da kirga kuri’u a duk fadin kasar
An gudanar da zaben ne a kan kujerun majalisar wakilai 435 da wasu kujerun 35 a cikin kujeru 100 na majalisar dattawa da kuma wasu kujerun gwamnonin jihohi 36 cikin jihohin Amurka hamshin
An kuma kada kuri’a kan wadansu batutuwa
Kusoshin jam’iyar Democrat da dama sun sake lashe zabe da suka hada da Amy Klobuchar ta jihar Minnesota da kuma Elizabeth Warren ta jihar Massachusetts, dukansu ana gani mai yiwuwa su tsaya takarar shugaban kasa a shekara ta dubu biyu da ishirin
Sai dai ‘yan takarar jam’iyar Democrat a jihohin Indiana da Missouri da kuma North Dakota wadanda ke ci yanzu sun fadi zabe, yayinda ake sauraron sakamakon wani zaben majalisar dattijai mai muhimmanci na jihar Florida tsakanin dan jam’iyar Democrat mai ci Bill Nelson da dan takarar jam’iyar Republican Rick Scott
Dan jam’iyar Republican Ted Cruz ya sha da kyar a fafatawar da suka yi da dan takarar jam’iyar Democrat sabon tauraro a jam’iyar Beto O’Rourke, ya ci gaba da rike kujerar mazabar Kudu maso yammacin Texas
Da wannan nasarar da jam’iyar Democrat ta samu na kwace ikon majalisar wakilai, bayan samun Karin kujeru 23 da take bukata tayi rinjaye a majalisar, wannan na nufin zasu iya takawa shugaba Donald Trump na jam’iyar Republican birki
Wannan kuma ya nufin majalisar wakilai zata iya kaddamar da bincike kan gwamnatin Trump
Kallo ya koma Amurka, inda manyan jam'iyyun kasar wato da Republican (Rifofilikan) mai mulki da Democrat (Dimokarat) babbar jam'iyyar adawa, ke fafatawa a zaben gwamnoni da majalisa na rabin wa'adi
Kamar yadda akasari aka sani, Amurka babbar kasa ce kuma mai matukar karfin tattalin arziki da soji
Don haka ta na da tasiri matuka a siyasa da tattalin arziki da kuma zamantakewar duniya baki daya
Hasali ma, ita ce ta fi bayar da gudunmowa da zarar an samu wani bala’i a wani bangare na duniya
Saboda haka, abin da ya shafi Amurka kusan ya shafi kowa a duniya - au kai tsaye, au a fakaice
To yau dai ake wasu muhimman zabuka a Amurka na rabin wa’adi, wato da zaben gwamnonin jahohi da na ‘Yan Majalisar Dattawa da ‘Yan Majalisar Wakilai
Amurka dai na da manyan jam’iyyun siyasa biyu: wato da jam’iyyar masu ra’ayin rikau ko Republican (Rifofilikan) da kuma jam’iyyar masu ra’ayin sassauci ko Democrat (Dimokarat)
Akwai jimlar kujeru 535 a majalisar dokokin tarayyar Amurka
Majalisar Dattawa na da kujeru 100, a yayin da kuma Majalisar Wakiliai ke da kujeru 435
Bayan wannan zaben manufofin harkokin wajen Amurka za su ta’allaka ne kan irin jam’iyyar da ta yi rinjaye a majalisun dokokin tarayyar nan biyu
Kwararru a fannin tattara ra’ayoyoin jama’a sun ce akwai alamu da ke nuna cewa jam’iyyar Democrat ta karbe rinjayen majalisar wakilai
A yau Talata Amurkawa sun dunguma zuwa rumfunan zabe domin kada kuri’unsu a zaben sabbin ‘yan majalisar dokoki, zaben da ake ganin har ila yau zai yanke hukunci kan irin kamin ludayin shugabancin Donald Trump, lamarin da ya raba kawunan masu kada kuri’un
Kujerun majalisar wakilai 435 ake takararsu, sannan ana takara akan kujeru 35 cikin 100 na majalisar Dattawa, baya ga haka akwai kujerun Gwamnoni 36 cikin jihohi 50 da su ma ake takara akansu
Kwararru a fannin tattara ra’ayoyoin jama’a sun ce akwai alamu da ke nuna cewa jam’iyyar Democrat ta karbe rinjayen majalisar wakilai
‘Yan jam’iyyar ta Democrat na bukatar lashe kujeru 23 ne kacal kafin su karbe ikon majalisar ta wakilai
Su dai ‘yan jam’iyyar ta Republic, sun dogara ne da yekuwar shugaba Trump ta neman goyon baya, a kokarin da suke yi na ci gaba da rike rinjayen majalisar dattawa da suke da shi na kujeru 51 yayin da ‘yan Democrat ke da 49
Daga cikin kujerun majalisar ta dattawa 35 da za a yi takarar su, ‘yan Democrat na da 26 yayin da ‘yan Republican ke da tara
Manyan Jam'iyun Amurka Republican da Democrat suna kokawar samun rinjaye a zaben 'yan majalisar wakilai, dattawa da kuma wasu gwamnoni kasar, daza ayi gobe Talata
‘Yan takarar da ke neman kujerun majalisar dokokin Amurka da manyan ‘yan siyasar kasar masu mara musu baya, za su yi amfani da yau Litinin a matsayin rana ta karshe wajen jan hankulan masu kada kuri’a, yayin da manyan jam’iyyun kasar ke kokawar ganin sun samu rinjaye a majalisar wakilai da ta Dattawa a zaben rabin wa’adi da za a yi gobe
Shugaba Trump na burin ya ga cewar ‘yan jam’iyyarsa ta Republican sun ci gaba da rike rinjayen majalisun biyu, yayin da su kuma ‘yan Democrat ke kokarin su kassara wannan rinjaye
A lokacin wani gangamin yakin neman zabe da yaje a jihar Georgia a jiya Lahadi, shugaba Trump ya yi gargadi ga magoya bayansa, wannan zabe shi zai nuna ko za mu ci gaba da ayyukan alheri da muka faro ko kuma za ku bar 'yan Democrat su ruguza tattalin arzikinmu da kuma makomarmu
Yayin gangamin yakin neman zaben da ya halarta a Indiana a jiya Lahadi, domin marawa dan takarar Democrat Joe Donnelly baya, wanda ke neman kujerar Sanata, tsohon shugaban Amurka Barack Obama, ya yi kira ga masu kada kuri’a, da kada su bari ‘yan Republican su yi musu shigo-shigo ba zurfi
A gobe Talata Amurkawa za su kada kuri'u domin cike gurbin dukkanin kujerun ‘yan majalisar wakilai 435 da kujeru 35 daga cikin 100 na majalisar Dattawa
‘Yan sanda a jiya Asabar sun gano mutumin nan da ya kashe wasu mata biyu a wani wurin motsa jiki wato Yoga studio dake Tallahassee na jihar Florida kafin ya kashe kansa
‘Yan sandan sun ce sunan maharin Scott Beierle dan shekaru 40 da haifuwa mazaunin Deltona a Florida
An kuma gano mata biyun da aka harbe a shekaranjiya Juma’a da sunaye Maura Binkey mai shekaru 21 kuma daliba a jami’ar jihar Florida da kuma Nancy Van Vessem mai shekaru 61 a duniya da suke tare a jami’ar
Wasu mutane biyar kuma sun ji rauni yayin da Beierle dan shekaru 40 ya shiga wurin motsa jiki mai cike da jama’a da yammacin ranar Juma’a ya fara harbi
‘Yan sanda sun ce mutanen da suke cikin wurin sun yi rigima da Beierle domin kare kansu
Bayanan ‘yan sanda ya nuna Beierle tsohon dalibi a jami’ar Florida FSU a takaice wanda ya taba aikin soja, an kama shi sau biyu a jami’ar a kan laifin rigima da mata
An kuma gano ya dora bidiyo a shafin YouTube yana bababtu a kan kalaman wariyar jinsi wurin huldar mace da namiji da kuma mata da suka ki yarda su yi hulda da shi
Sauran kwanaki kalilan a yi zaben rabin wa’adi a Amurka kuma a wannan lokaci ana kara samun fargabar cewa Rasha zata iya sake yin katsalandan a harkar demokaradiyar Amurka daga yanzu har izuwa zaben shugaban kasa a shekarar 2020
Jami’an tsaro da na soji sun nuna damuwa game da aniyar Moscow na haddasa rikici da rarraba tsakanin Amurkawa domin ta ga tayi nasara a kan sojan Amurka, wannan karo bada harsashi ba ko kuma muggan makamai amma ta hanyar aikewa da sakonnin Twitter da yada sakwanni ta yanar gizo
A ciki dabarun Rasha, tana kokarin neman inda akwai rikici ko rarraba tsakanin jama’a a Amurka domin ta kara dagula al’amura ta hanyar fadada baza sakwannin raba kan al’ummar
Game da sojan Amurka, jami’an sojan na yanzu da na da, sun ce akwai yiwuwar manufar Kremlin ce ta samu tasiri a kan sojojin Amurka, ta hanyar aikewa da bayanan karya ga sojojin Amurkan kuma Rasha zata iya sa sojojin sun yanke shawarwarin da ita take so
Sai dai ba a iya gano matsayin yanda Rasha ta auna jami’an sojan Amurka ba
Shugaba Donald Trump yana so ya yi wa kundin tsarin mulkin Amurka gyara don kawar da dokokin da suka bai wa yaran baki da aka haifa a nan Amurka damar zama yan kasa
A gangamin taron siyasa da ya yi jiya Alhamis a garin Columbia da ke Jihar Missouri, Shugaba Donald Trump ya sake bayyana aniyarsa ta yi wa kudin tsarin mulki Amurka gyara don kawar da dokokin da suka bai wa duk wanda aka haifa a nan Amurka damar zama dan kasa
Shugaban ya fada a wajan gangamin cewa shi baya goyon bayan 'yan fakewa su zo su haihu, inda mata da suke da ciki daga wasu kasashe suke tahowa nan Amurka su haihu don jariransu su zama 'yan kasar na Amurka
Dangane da hakan ne Trump ya ce yana so ya yi wasu sauye-sauye ga babi na 14 na kundin tsarin mulki Amurka
Amma masu sharhi akan harkarkokin shari’a sun yi watsi da ikirarin navsa da ya yi, inda suka ce ya fi karfin ikon shugaban kasa ya canja kundin tsarin mulkin Amurka
Shugaban Amurka Donald Trump yana kara gangami a kan yunkurinsa na soke dokar da take baiwa yaran da aka haifa a Amurka ‘yancin zama dan kasa, yayin da dubban bakin haure suke karasowa a hankali zuwa iyakar kudancin Amurka
Da yake jawabi a wurin taron gangamin siyasa da yammacin shekaranjiya Laraba kafin zaben rabin wa’adi mako mai zuwa, Trump ya yi kokarin neman goyon bayan jama’a a kan shawarar da ya yanke ta soke dokar ‘yancin zama dan kasa ta haifuwa
Yace a cikin lokaci kalilan idan suka shigo kasar mu, ‘ya’yan daruruwar bakin hauren da basu da iznin zaman kasar za su zama ‘yan kasa kai tsaye saboda wannan dokar marar ma'ana, kuma nan take sai su samu damar cin kowane amfani da duk wani ba-Amurke zai samu na biliyoyin dala a kowace shekara
Trump ya kuma ce zai aika da sojoji dubu 15 a kan iyakar kasar da Mexico domin hana ayarin bakin haure daga tsakiyar nahiyar Amurka, wadanda suke niyar shigowa Amurka ba bisa ka’ida ba shiga kasar
Trump ya bayyana bakin hauren a matsayin mutanen da ya kamata aji tsoronsu
Koda yake akasarin bakin hauren suna cewa suna so su shiga Amurka ne domin gujewa tashin hankalin kuma su samu rayuwa mai iganci da basu samu a kasarsu
Ta yiwu shugaban Amurka ya kara tsaurara matakai akan neman mafaka a Amurka, a yayinda yake ci gaba da nuna cewa 'Yan Jam'iyyar Democrat 'yan hana ruwa gudu ne
Shugaban Amurka Donald Trump na kara kawo wata sabuwar fargabar al’umma akan batun bakin haure a yayinda ya rage saura ‘yan kwanaki kafin a yi zaben ‘yan majalisar dokokin Amurka mako mai zuwa, kuma ta yiwu shugaban ya kara tsaurara matakai akan bakin dake neman mafaka a Amurka yau Alhamis
Shugaban na Amurka yayi magana akan baki a fadarsa ta White House, daya daga cikin matakan da yake dauka a baya-bayan nan na maida batun ya zama mai muhimmanci ga ‘yan jam’iyyar Republican a zaben da za a yi ranar Talata mai zuwa
Daga nan kuma zai je gangamin yakin neman zabe a jihar Missouri dake yankin yammacin-tsakiyar Amurka
A wata sabuwar tallar yakin neman zabe da ya sanya a shafinsa na twitter jiya Laraba, Trump ya fada, amma ba tareda gabatar da wata hujja ba, cewa, ‘yan jam’iyyar Democrats sun bar wani mutum dan kasar Mexico mai suna Luis Bracamontes da aka maida kasarsa har sau biyu ya zauna Amurka inda kuma ya kashe wasu jami’an ‘yan sanda biyu a jihar California a shekarar 2014
A yau Alhamis ne ake sa-ran mutumin da ake zargi da kisan mutane 11 a wata masujadar Yahudawa dake garin Pittsburgh dake nan Amurka zai bayyana gaban wata kotun Tarayya inda ake zarginsa da laifuka 44 ciki harda na kisa da kiyayya
Tun jiya Laraba ne wani gungun masu yanke hukunci suka tuhumi Robert Bowers, dan shekaru 46 da haihuwa da laifin kai harin na ranar 27 ga watan Oktoba a masujadar Tree of Life dake Pittsburgh
A lokacin da yake bayyana zarge-zargen, babban Attorney-Janar din Amurka Jeff Sessions ya ce “laifukan da ake zargi sun yi munin da ya wuce gaban fahimtar bil’adama kuma sun yi mummunan sabawa tsarin kasar
Ya cigaba da cewa, don haka, wannan lamarin ba kawai ga wadanda abin ya shafa da iyalansu yake da muhimmanci ba, har ma da birnin Pittsburgh da kasar baki daya
A yau Alhamis dai ana cigaba da zaman makokin juyayin wadanda aka kashe a yayinda ake jana’izar wasu da aka kashen da suka hada da Bernice da Sylvan Simon, da kuma Dr
Shugaban Amurka Donald Trump ya ce zai aika da sojoji da zasu kai dubu 15 zuwa bakin iyakar Amurka da Mexico domin su dakatar da bakin hauren dake shirin shiga kasar daga tsakiyar nahiyar Amurka
Trump yace rukunin mutane ne masu hadari,yayinda yake magana a kan bakin hauren, wadanda da farko ya kira "miyagun mutane da kuma 'yan kungiyar daba"
Wata mata da ta fito daga kasar El Salvador kuma take cikin tawagar bakin hauren da suka taso daga Arewacin Amurka, tace tana son Trump ya sani cewa ita da sauran mutane ba masu aikata laifi bane
Tace “bawai zamu je can bane domin muyi sata ko mu cutar da wani bane
Muna son muyi aiki da hannayenmu da gumunmu domin mu samu abin kanmu
Muna rokon Allah ya kaimu can mu samu aiki
Sojoji dubu 15 da Trump yace zai aika, sun wuce yawan sojoijn da ma’aikatar tsaro ta Pentagon ta sanar cewa tana shirin aiki dakaru 5,200 domin haduwa da dogarawan tsaron kasa 2,100 da yanzu haka suke bakin iyaka
Jami’an ma’aikatar tsaron Amurka sun fadawa Muryar Amurka cewa kusan sojoji 2,000 za a saka cikin shirin ko ta kwana, domin su taimakawa sojojin da aka riga aka tura bakin iyakar
Wanda hakan ke nuna yawan sojojin da aka tura bakin iyakar Amurka sun wuce na sojojin Amurka dake yakar kungiyoyin ta’adda a Iraqi da Syria
Shugaban Amurka Donald Trump da uwargidansa Melania Trump sun kai ziyara a wurin ibadar Yahudawa a Pittsburgh, inda wani dan bindiga ya kashe mutane 11 a ranar Asabar da ta shige yayin da suke ibada
Trump ya gaisa da babban limamin wurin ibadar Jeffery Myers da kuma jakadar Isra’ila a Amurka Rom Dermer
Shugaba Trump da Melania sun aza dutse a kan kowace kusurwar tambarin Isra’ila na Taurarin Annabi Dawuda wato "Stars of David" a turance a wajen ibadar
Aza dutse a kan kabari ko kan wani wurin tarihi wata tsohuwar al’ada ce ta Yahudawa
Tarin jama’a masu kalubalantar ziyarar Trump ya kai, sun yi maci a kusa da wurin ibadar
Galibinsu suna ihu suna cewa ku juya bayanku, bisa tsammanin ayarin baburan shugaban kasar zai gabansu a lokacin da shugaban kasar ke kan hanyarsa zuwa asibiti domin ganin wasu ‘yan sanda da suka ji rauni a lokacin harbin
Masu zanga zangar da wasu ‘yan siyasa da ma wasu shugabannin Yahudawan, sun bukaci shugaban ya yi Allah wadai da masu fifta farar fata a kan kowane jinsi, maimakon ziyarar da ya kai a Pittsburg
Wannan ziyara ta Trump na zuwa ne a daidai lokacin da mambobin wurin ibadar da aka kai harin, wanda ake kira Tree of Life Synagogue suke gudanar da jana’izar farko ga mamatan
Shugaban Amurka Donald Trump da uwargidansa Melania, za su kai ziyarar jaje ga iyalan mutane 11 da aka kashe a makon da ya gabata, a wani wurin ibadar Yahudawa a birnin Pittsburgh da ke jihar Pennsylvania
Sai dai wasu shugabannin Yahudawa na yin kira ga Trump da ya dakatar da ziyarar ta shi, har sai ya yi watsi da akidarsa da fifita fararen fata
A jiya Litinin Fadar Gwamnatin Amurka ta White House ta sanar da ziyarar, inda ta bayyana cewa shugaba Trump da mai dakinsa za su kai je birnin na Pittsburgh mai dumbin tarihi
Maksudin ziyarar a cewar Fadar ta White shi ne, su nuna goyon baya ga Amurkawa tare da jajintawa al’umar yankin da abin ya shafa
Wannan ziyarar ta Trump na zuwa ne a daidai lokacin da mambobin wurin ibadar da aka kai harin, wanda ake kira Tree of Life Synagogue suke gudanar da jana’izar farko ga mamatan
Daga cikin mamatan har da wasu 'yan uwa biyu, David Rosenthal mai shekaru 54 da dan uwansa Cecil mai shekaru 59
A wata hira da ya yi da gidan talbijin na CNN, Magajin Garin birnin na Pittsburg, Bill Peduto, shi ma ya bai wa shugaba Trump shawara da ya dage ziyarar ta sa
Ziyarar a cewar Peduto za ta kara dora nauyi akan ‘yan sanda da sauran jami’an tsaro wadanda hankulansu suka karkata wajen samar da tsaro a wurin taron jana’izar da ake yi
Shugabannin wata kungiya mai fafutukar ganin ci gaban Yahudawa, su ma sun nemi shugaba Trump da ya dakatar da ziyarar, amma Limamin wurin Ibadar na Tree of Life, Jeffery Myers, ya ce suna lale marhabin da zuwan shugaban birnin na Pittsburgh
Cesar Sayoc, Mutumin da ake ake zargi da aika sakonni 13 masu dauke da bama bamai zuwa ga masu sukar lamirin shugaba Donald Trump, yana da jerin sunayen mutane sama da 100 da yake shirin aunawa, a cewar jami’an Amurka
Kafafen labaran Amurka na cewa jami’ai sun yi imanin cewa Sayoc yana aika sakonnin ne zuwa da mutanen dake cikin jerin sunayensa, wanda kafar labarai ta NBC ta ce ciki har da ‘yan jarida da ‘yan wasan nishadantarwa, lokacin da aka kama shi a makon da ya gabata
Ana zarginsa da aika sakonnin bama bamai ga mutanen da suka hada da tsohon shugaban Amurka Barack Obama da mataimakinsa Joe Biden, wanda ake kyautata tsammanin zai yi takara a zaben 2020 da kuma tsohuwar abokiyar hamayyar Trump a zaben 2016 Hillary Clinton da wasu tsoffin manyan jami’an tsaro biyu
Sayok mai shekaru 56 a duniya, Jiya Litinin a karon farko ya bayyana gaban kotu a Miami ta jihar Florida
Yau Talata shugaban Amurka Donald Trump da uwargidansa Melania zasu ziyarci birnin Pittsburg, kwanaki uku bayan da wani ‘dan bindiga ya bude wuta a wani wajen ibada a birnin
Trump da jami’an gwamnatinsa sun zargi kafafen labarai da yada kiyayya wadda ta yi sanadiyar kai harin, tare da aika ababen fashewa ga manyan ‘yan siyasa masu sukar lamirin shguaban kasa
Abokan hamayyar Trump na siyasa sun zarge shi da raba kawunan Amurkawa, saboda irin kalaman da yake yawan yi kan ‘yan jam’iyyar adawa ta Democrats, da ma duk wadanda suka nuna rashin amincewa da yadda yake gudanar da mulki
Trump ya bayyana mummunan harin da aka kai ranar Asabar a birnin Pittsburgh da ya kashe masu bauta mutum 11, ya kuma raunata wasu shida
Ya ce wannan mummunan harin kiyayya hari ne akan duk bil Adama
Dole ne sai an yi aiki tare domin fitar da irin wannan kiyayya daga duniyar nan
Robert Bowers ya bayyana ne a gaban kotun Magistrate akan keken guragu sa'o'i kadan bayan da aka sallamo shi daga asibiti sanadiyar harbin da 'yan sanda suka mai kafin su kama shi
Maharin da ya kai hari kan wajen wani ibadan Yahudawa ya kashe mutum 11 a birnin Pittsburg ya yi bayyanarsa ta farko a gaban kuliya
Robert Bowers ya bayyana ne a gaban kotun Magistrate akan keken guragu sa'o'i kadan bayan da aka sallamo shi daga asibiti sanadiyar harbin da 'yan sanda suka mai kafin su kama shi
An daga saurar karar zuwa ranar Alhamis mai zuwa inda ake sa ran masu shigar da kara za su fara gabatar da hujjoji akan Bowers
Gabanin haka kuma, dubban mutane sun hadu jiya Lahadi a birnin Pittsburgh na jihar Pennsylvania da ke Amurka a wajan tunawa da wadanda suka rasa ransu a harin
Wata kungiya da take yaki da kyamar Yahudawa, wacce kuma take yin nazarin kiyayya da tashin hankali da ake nunawa yahudawa tun daga shekarun 1970, ta ce kisan da aka yi a wajan bautar Yahudawa shi ne hari mafi muni da aka taba kai wa akansu a tarihin Amurka
An shiga amfani da alamar tauraron Dauda don nuna alhinin kisan Yahudawa a Pittsburgh, jahar Pennsylvania ta Amurka
A wani mummunan al'amari na nuna kiyayya ga al'ummar Yahudawa, wani bature dan akidar kyamar wasu jinsuna, mai su na Roberts Bowsers, ya hallaka yahudawa 11 a wata masujjadarsu a Amurka
Wani mutun ya yi ta daga murya ya na cewa, "dole kowane ba-Yahude ya mutu," ya kutsa cikin wata masujjadar Yahudawa a Pittsburg yayin da ake sujjadar Asabar, ya yi ta harbin kai mai uwa da wabi, ya kashe mutane 11, wanda shi ne na baya-bayan nan a harbe-harben mutane da yawa da akan yi a Amurka
Mutane shida, ciki har da wani jami'in 'yan sanda wanda ya tinkari maharin, sun ji raunuka, a cewar jami'ai, wadanda su ka ce biyu daga cikin farar hulan da ke cikin wadanda su ka ji raunukan na cikin mawuyacin hali
Wannan, "da alamar shi ne hari mafi muni da aka taba kaiwa ma al'ummar Yahudawa a tarihin Amurka," a cewar kungiyar da ke yaki da al'adar tsana ta Anti-Defamation League
Fadar Shugaban Amurka ta White House ta bayar da umurnin a saukar da tutar kasa zuwa rabin sanda a duk gine-ginen gwamnati har zuwa ranar 31 ga watan Oktoba don nuna alhalin wadanda wannan mummunan abin tashin hankalin ya rutsa da su
Ana sa ran mutumin nan da aka kama kuma aka caje shi a ranar Juma’a da aika da akalla kunshi 13 dauke da abubuwar fashewa zuwa ga masu sukar lamirin shugaban Amurka Donald Trump, zai fara bayyana a gaban kotu, a cewar wasu rahotanni daga jami’an tsaro
Wata majiyar hukumar tsaron ta fadawa labaran CBS cewa Cesar Sayoc dan shekaru 56, wanda ke zama a Aventura a jiahar Florida, zai bayyana gaban kuto a ranar Litinin, yayin da CBS din tace Sayoc zai gurfana ne a gaban alkalin tarayya a birnin Miami na Florida a gobe Litinin
Kamfanin dillancin labaran Associated Press ya buga bayanin da wani jamai’in hukumar tsaron ya yi, yana cewa da farko Sayoc zai fara bayyana ne gaban kotun Florida kafin ya je ya huskancin caje cajensa a kotun tarayya a New York, inda aka samu biyar a cikin abubuwar fashewa 12
Jami’an hukumar tsaron basu da izinin yin bayani a kan shari’ar, lamarin da yasa aka sakaya sunayensu
Sayoc tsohon mai laifi, yana husnkantar caje caje guda biyar ne a kan shirya makircin aikewa da bama-bamai na tsawon mako guda
Wani mutumin da yake ihu yana cewa, duk wadannan Yahudawa yakamata su mutu, ya shiga wani wurin bautar Yahudu a Pittsburg a jiya Asabar, ya fara harbin kan mai uwa da wabi ya kashe mutane 11, kuma wannan ne kisar bindiga na baya a nan Amurka
Wasu mutane shida da suka yi yunkurin kama maharin ciki har da dan sanda, sun samu rauni a cewar jami’an da suka bayyana cewa wasu fararen hula su biyu suna cikin mawuyacin hali
Da alamar wannan shine mummunar hari da aka taba kaiwa al’ummar Yahudu a tarihin Amurka, a cewar wata kungiyar Yahudawa mai zaman kanta a Amurka
Hukumar binciken manyan laifuka a Amurka ta FBI, ta fara gudanar da binciken wannan harbin da aka yi shi cikin tsano
Babban jami’in hukumar FBI a Pittsburg, Bob Jones ya fadawa manema labarai cewa, basu da wata masanaiya a kan ko jami'an tsaro suna da bayanai a kan wanda ya yi harbin, kafin ya kai harin na jiya
Wata kafar labarai a Amurka tace Salah bin Jamal Kashoogi dan dan jaridar Saudiyan nan da aka kashe shi a ofishin jakadancin Saudiya a Istanbul ya iso nan Amurka
Gwamnatin Saudiya ta haramtawa Salah dan kasa biyu da suka hada da Amurka da Saudi Arabia, har sai farkon wannan mako da ta dage haramcin
Dage masa takunkumin tafiyar ya biyo bayan wasu hotunan dake nuna yana gaisawar hannu da Sarki Salman da yarima mai jiran gado a ranar Talata
Labaran CNN ya fada a jiya Juma’a cewa ya iso Amurka amma dai ba a bayyana inda yake ba
Ma’aikatar harkokin wajen Amurka da sakataren harkokin wajen Mike Pompeo Amurkan sun nuna farin cikin da dage wannan takunkumin tafiyar
Pompeo dai ya yi kira ga hukumomin Saudiya su baiwa Sala Kashoogi dama ya bar kasar
A hali da ake ciki kuma kamfanin dillancin labaran Turkiya, yace kasar Turkiya ta bukaci Saudi Arabia ta mika mata mutane 18 da ta kama dangane da kashe dan jaridar nan domin yi musu shari’a a Turkiya
Shugaban Turkiya Recep Tayyip Erdogan ya yi kira ga Saudi Arbia a jiya Juma’a da ta nuna inda gawar Kashoogi take da kuma ‘yan Turkiyar da aka gano sune suka yar da gawar bayan an kashe shi a ofishin jakadancinta a Istanbul
Hukumomi a Amurka sun ce an kama wani mutumin da aka dade ana samunsa da aikata laifuka a jihar Florida a jiya Juma’a, kuma an same shi da aika akalla kunshi 13 masu dauke da abubuwar fashewa zuwa ga masu sukar lamirin shugaba Donald Trump
Antoni Janar Jeff sessions ya fadawa manema labarai cewa an caji Cesar Sayoc mai shekaru 56 da haifuwa a Aventura dake Florida da laifukan tarayya guda biyar, ciki har da aikewa da abubuwan fashewa ta barauniyar hanya da kuma yiwa jami’an gwamnati barazana
Ya kara da cewa Sayoc zai iya huskantar hukuncin dauri na tsawon shekaru 48 a gidan yari
An aike da bama-baman ne zuwa ga tsohon shugaba Barack Obama da kuma wasu jiga-jigan jami’iyar Democrat ciki har da tsohuwar sakatariyar harkokin wajen Amurka Hilary Clinton da tsohon Antoni Janar da wakilan majalisa na Democrat su biyu da kuma tsohon babban jami’in hukumar leke asirin Amurka John Brennan
Darektan hukumar binciken manyan laifuka ta FBI Christopher Wray ya fada a taron manema labarai cewa wannan ba batu ne na karya ba, sai dai ya kuma ce babu wani bam da ya tashi
Hukumomi sun fadawa kamfani dillancin labarai na Associated Press cewa ba a shirya bama baman ta yanda zasu fashe ba a lokacin da aka bude kunshin, sai dai sun ce basu iya ganewa ba ko wanda ya shirya bama baman ne bai iya ba ko kuma ba a shirya da nufin barna ba
An dai samu hoton yatsu ne a kan kunshin da aka gano, lamarin da ya kai ga binciken Sayoc
‘Yan sandan birnin New York sun sami wani kunshin sako da basu yarda da abinda ke cikinsa ba a unguwar Manhattan yau Alhamis
Kafafen yada labarai sun ruwaito jami’an ‘yan sandan na cewa, an tura wani kunshin sako shigen irin wanda aka turawa wasu manyan ‘yan jam’iyyar Democrat a farkon makon nan zuwa wani gidan cin abinci mallakar wani shahararren dan wasan fina-finan Amurka mai suna Robert De Niro
An dai dauke kunshin a wata mota an kai shi inda za a yi nazarinsa
Lamarin na baya-baya na zuwa ne a lokacin da masu bincike a Amurka ke kokarin gano wanda ke da hannu a aike sakonnin ababen fashewar zuwa ga wasu manyan jami’an gwamnatin Amurka a yanzu da na baya, da kuma ofishin tashar talabijin ta CNN
Shugaban hukumar binciken manyan laifuka ta FBI, Christopher Wray ya kira wannan binciken da hukumar ta FBI ke yi a matsayin mai matukar muhimmanci bayan da hukumomi suka gano cewa wani ya tura wasu bomabomai masu kama da bututu zuwa ga tsohon shugaban Amurka Barack Obama, da tsohuwar sakatariyar harkokin wajen Amurka Hillary Clinton da kuma wasu manyan ‘yan jam’iyyar Democrat
Cikin dare daya an kara samun wani Biloniya a jihar South Carolina, bayan da aka sayar da tikitin cacar lottery a jihar da kudinta ya kai dala Biliyan 1 da miliyan 537
An sayar da tikitin ne a wani shago da ake kira KC Mart, a garin Simpsonville, lambar dake jikin tikitin ta yi daidai da lambobi shida da aka samar ranar Talata, duk da cewa, yana da matukar wuya mutum ya iya samun lambobin duka daidai
Wanda ya sami nasarar cin cacar dai zai zamanto Biloniya idan ya rika karbar kudinsa duk shekara na tsawon shekaru 30
Kuma wanda ya sami nasarar zai iya karbar zunzurutun kudi dala Miliyan 877 lokaci daya, wannan dai shine zabin da yawancin mutanen da suka ci ke karba
Jami’an dake lura da harkokin cacar lotiri suna da masaniyar inda aka sayar da tikitin da ya ci cacar da kuma lokacin da aka sayar da tikitin, amma ba zasu san mutumin da ya sayi tikitin ba
A Jihar South Carolina duk mutumin da ya ci cacar lotiri zai iya kin bayyana kansa ga jama’a, bayan an kammala binciken tabbatar da cewa shine ya ci, a cewar shugaban gudanar da harkar cacar lotiri Tony Cooper
Trump ya ce za a kaddamar da wani babban bincike karkashin gwamnatin tarayya domin zakulo wadanda ke da hannu a aikawa da wadannan sakonni na bam
Shugaban Amurka Donald Trump, ya yi Allah wadai da wasu sakonni da aka aikawa wasu manyan tsoffin jami’an gwamnati dauke da bam, yana mai kwatanta lamarin a matsayin abin “kyama
Trump wanda ya nuna “tsananin bacin ransa”, ya kara da cewa Amurka ba ta da hurumin irin wannan dabi’a, yana mai cewa bai ji dadi da aukuwar wannan lamari ba
Sakonnin na bam an aika su ne ga tsohon shugaban kasar Barack Obama da kuma abokiyar hamayyarsa a zaben 2016 Hillary Clinton
Har ila yau an aike da makamancin wadannan sakonni na bam ga tsohon Attorney Janar din Amurka, wanda dan majalisa ne karkashin jam’iyar Democrat da kuma tsohon Darektan hukumar leken asiri a Amurka ta CIA, wadanda duk masu yawan sukan shugaba Trump ne
Trump ya ce za a kaddamar da wani babban bincike karkashin gwamnatin tarayya domin zakulo wadanda ke da hannu a aikawa da wadannan sakonni na bam
“Tabbatar da lafiyar Amurkawa, shi ne muhimmin abu a gare ni
Baya ga wadannan mutane, an aikawa da ofishin yada labarai na CNN da ke birnin New York irin wannan sako mai dauke da bam
Alamu na nuna cewa mai yiwuwa Amurka ta fice daga yarjejeniyar takaita makaman nukiliya da ta kulla da babbar abokiyar hamayyarta Rasha
Bisa ga dukkan alamu, gwamnatin shugaban Donald Trump na shirin ficewa daga wata yarjejeniyar da aka rattabawa hannu a shekarar 1987, ta takaita makaman nukiliya tsakaninta da Rasha
Wannan alama ta ficewa daga yarjejeniyar ta fara bayyana ne bayan wata ganawa da mai bai wa shugaban Donald Trump shawara a harkar tsaro John Bolton ya yi da shugaba Vladimir Putin
Shugaba Donald Trump ya zargi Rasha da karya ka’idojin da aka saka a yarjeneniyar ta makamai masu cin matsakaicin zango, wadanda ya ce har yanzu Rasha na amfani da su
Bolton ya kira wannan matakin a mtsayin karya ka’idar a matsayin dadaddiya kuma mai zurfi
Tsohon shugaban Tarayyar Soviet, Mikhail Gorbachev, da tsohon shugaban Amurka Ronald Reagan, ne suka rattaba hannu a yarjejeniyar makaman nukiliyar a shekarar 1987
Yarjejeniyar dai ta hanna Amurka da Rasha kera makamai, da gwaji har ma da tara makaman masu tafiyar kimanin kilominta 500 zuwa 5,000
Kimanin mitoci kadan suka rage tsakanin jirgin ruwan Amurka da na China su yi karon batta, a kan tekun yankin Kudancin China
Wata-taho-mu gamar da ta kusa aukuwa tsakanin jiragen ruwan China da Amurka akan tekun kudancin China da ake takaddama akai, ta girgiza kasashen Asiya
Jirgin Amurkan ya kusanci na China da kimanin mitoci 40 a tekun kudancin china, a ranar 30 ga watan Satumba, wanda ya yi sanadiyar jirgin Amurka ya canza hanya shi, a cewar ma’aikatar Pentagon
China na ikirarin cewar kashi 90 na tekun ita ke iko da shi, amma Amurka ta ce sauran kasashe ma na da hakki akai
A ranar Asabar shugaban tsaro daga tawagar mutane 10 na kungiyar jiragen ruwa na kudancin Asiya, ba su amince da wannan matakin ba, hakan ya sa suka bukaci a yi wani taro a Singapore don bayyanar da hakkin kowa, da kuma sanin hurumin China daga Amurka
Kasashen dai sun nuna damuwarsu, don hatsarin ka iya faruwa nan gaba, da kuma tsoron haramta amfani da tekun da Amurka ke kokarin yi
Mai baiwa shugaban Amurka shawarar kan harkokin tsaron ‘kasa John Bolton, ya nuna alamun yarjejeniyar makamai da Amurka ta cimma da Rasha bata da wani sauran amfani
Yau Talata Bolton zai gana da shugaban Rasha Vladimir Putin domin shaida masa dalilan da ya sa shugaba Donald Trump yake son janyewa daga yarjejeniyar kayyade makamai masu cin gajeren zango da aka samar tun alif 987
Trump dai ya zargi kasar Rasha da karya ka’idojin yarjejeniyar
Bolton dai yace yayi imanin cewa yarjejeniyar da aka cimma tun zamanin yakin cacar baka, yanzu haka bata da wani amfani, saboda tsarin tsaro na wannan zamanin, inda sauran kasashe ke kera makamai masu linzami
Tsohon shugaban tarayyar Soviet Mikhail Gorbachev da tsohon shugaban Amurka marigayi Ronald Reagan ne suka samar da yarjejeniyar makaman a shekakar alif 987
Wadda ta haramtawa Amurka da Rasha kera makaman ko gwajinsu
Rasha dai ta musanta cewa ta saba ka’idojin yarjejeniyar, ta kuma ce makaman harbo makamai masu linzamin Amurka dake Turai shine ya sabawa yarjejeniyar
Wani ayarin bakin haure daga nahiyar tsakiyar Amurka sun karya katangar kan iyakar Guantemala a jiya Juma’a suna kokarin tasarwa shingen ‘yan sandan a Mexico, wanda gwamnatinta ta yiwa Amurka alkawarin tare ayarin bakin hauren
Telbijin kasar Mexico ta nuna hotunan daruruwan bakin hauren suna karya katangar kan iyakar Guatemala kana suna wuce a kan gadar dake tsakanin Guatemala din da Mexico
Sai dai bakin hauren sun hadu da ‘yan sanda da suka ja damara a bangaren Mexico
Wannan ayarin bakin hauren ya tada hankalin shugaban Amurka Donald Trump da sakataren harkokin wajen Amurka Mike Pompeo, wanda ya je birnin Mexico City a jiya Juma’a domin tattaunawa da takwarar aikinsa, ministan harkokin wajen Mexico Luis Videgaray wanda ya lashi takobin daukar matakin a kan ayarin bakin hauren
Anasa bangare shugaban Amurka Donald Trump ya bayyana matukar damuwarsa ga wannan labari a wurin wani taron gangamin siyasa
Yace wasu ne ke son ayarin bakin hauren, akwai kuma masu cewa ba haka tsagaga aka samu bakin hauren ba, akwai kuma dalilan da yasa aka samu ayarin bakin hauren har mutane dubu hudu
Amma dai ina mika godiya ga gwamnatin Mexico saboda sun ta yi kokarin tare ayarin ba ma zasu iya shiga Mexio din ba
An yankewa wani tsohon jami’in hukumar binciken manyan laifuka ta Amurka FBI hukuncin daurin shekaru hudu a gidan yari, da kuma, shekaru uku hukuma tana kyakkyawan sa ido kan al’amuransa, bayan da ya amsa laifinsa na cewa ya baiwa wani ‘dan jarida bayanan sirri
Terry James Albury, mai shekaru 39, ya amsa laifinsa ne tun watan Afrilu, na cewa ya saci bayanan sirri na tsaron kasa kuma ya mika su ga wata kafar labarai ta yanar gizo da ake kira The Intercept
Hukuncin da aka yanke masa bai kai wanda masu gabatar da ‘kara suka nema ba, suna mai jayayyar cewa Albury yaci amanar da mutane suka bashi, ta hanyar kwarmata bayanai har 70, kuma 50 daga cikinsu na sirri ne
Lauyan dake kare Albury ya nemi alkali ya yanke masa hukuncin jeka gyara halinka, yana mai cewa abin da ya gano lokacin da yake jami’in FBI na tsawon shekaru biyar a matsayinsa na bakar fata, ya haddasa masa rikicewa kan ana nuna wariyar launin fata a yaki da ta’addanci da ake
Amurka ta dauki mataki a hukumance a jiya Laraba na ficewa daga wata dadaddiyar kungiyar kasa da kasa, a wani yunkurin rage tsadar farashin aikawa da kananan kaya kasashen waje a Amurka
Wasikar sanar da ficewar Amurka a hukumance da ma’aikatar harkokin wajen Amurkan ta aikewa kungiyar da ake kira "Universal Postal Union" ko kuma (UPU) a takaice, martani ne a kan abin da gwamnatin Trump ta dauka a matsayin rashin adalci da China ke amfana sosai da shi da ma wasu kasashe kamar Faransa da Jamus da suke cin irin wannan amfani ta kasuwancin yanar gizo
Bisa tsarin aikewa da kaya na kasa da kasa da ake amfani da shi a yanzu, aike kaya daga China zuwa Amurka yana da arha fiye da daga Amurka zuwa China din
Bisa ga cewar wani jami'in Amurka, kasar China tana amfani da farashin aika sakonnin na kasa da kasa wajen saida kayayyaki na jabu da kuma miyagun kwayoyi kamar fentanyl mai sa maye zuwa nan Amurka
Kafafen yada labarai a Amurka sun ce, Saudi Arabia tana shirin bayyana cewa an kashe dan jaridar nan da ya bace Jamal Khashoggi, bisa ga rahotannin kafofin labaran Amurka
Rahotannin sun ambato wasu majiyoyi dake cewa matsalar da aka samu wurin masa tambayoyi ne tayi sanadiyar mutuwar Khashoggi
Kafar labaran ta CNN mai mazauni a Amurka, ta ce majiyoyi sun gaya ma ta cewa, kuskuren da aka yi wajen kokarin tatsar bayanai, shi ne ya yi sanadin mutuwar Kashoggi
A cewar CNN, da alamar wadanda su ka tinkari Khashogji din, sun nemi su sace shi karfi da yaji ne su kai shi kasar Saudiyya don a masa tambayoyi, sai kuma abin ya zo da ajali
Kafar ta CNN ta ce ana kyautata zaton a rahoton da Saudiyya za ta gabatar, za ta ce ba da izininta aka yi yinkurin sace Khashoggi ba, kuma za a dau matakin ladabtarwa kan wadanda ke da hannu a al'amarin
Rahotanni sun ce ana kyautata zaton Saudiya zata bayyana cewa, abubuwan da suka faru, wanda suka yi sanadiyar mutuwarsa, an aikata ne ba tare da umarni hukumomi ba kuma za a dauki mataki a kan wadanda suka aikata danyen aikin
Da safiyar jiya Litinin, shugaban Amurka Donald Trump, yace akwai yiwuwar miyagun masu kisa sun kashe shi
"Ba zamu bar komai a rufe a kan wannan batu ba
Yace Sarkin ya musunta cewa ba shi da masaniya a kan kisan, kuma tana yiwuwar bai sani ba
Ba zan ari bakinsa in ci masa albasa ba, amma dai ina gani wasu muggan masu kisa ne suka aikata, amma wa ya san gaskiyar? Zamu yi kokari mu kai ga karshen wannan batu nan ba da dadewa ba
Shugaban Amurka Donald Trump ya ce Sarki Salman na Saudi ya gaya masa a wata tatattaunawa da su ka yi ta tsawon minti 20 ta wayar tarho jiya Litinin cewa shi bai da masaniya kan abin da ya faru da Khashoggi, wanda aka san shi da yawan caccakar Yarima Mohammded bin Salman
An dai ga Khashoggi a faifan bidiyo yana shiga karamin ofishin jakadancin Saudiyya makonni biyu da su ka gabata, amma tun bayan nan ba a sake ganinsa ba
Shugaban Amurka Donald Trump ya fada a jiya Asabar cewa baya jin dadin abin dake faruwa game da bacewar dan jaridar Saudi Arabia Jamal Kashoogi, yana mai cewar tana yiwuwa an kashe shi
Kashoogi wanda rubuce rubucensa ke sukar lamirin yarima Mohammed bin Salman, ya bace tun lokacin da ya shiga cikin ginin ofishin jakadancin Saudiya a birnin Istanbul a ranar biyu ga wannan watan Oktoba
Yace yakamata ya zuwa yanzu mun san abin dake faruwa
Yace da farko zaton mu kenan, saboda mun zaci ba a kashe shi ba, amma tana yiwuwa abu ya bace, saboda irin abubuwa da muke ji, inji Trump yana fadawa manema labarai a fadar White House
Shugaban na Amurka Donald Trump ya yi kashedi cewa akwai jan kunne mai radadi ga Saudi Arabia idan har aka tabbatar da an kashe dan jaridar Saudi Arabia a cikin ofishin jakadancin ita Saudiyar a Istanbul a kasar Turkiya
Faston nan ba-Amurke da kasar Turkiya ta sake shi bayan ya yi zaman gidan yari tsawon shekaru biyu, ya gurfana a gaban shugaban Amurka Donald Trump a ofishinsa na Oval Office a fadar White House a jiya Asabar kuma ya yiwa shugaba Trump addu’a Allah kara masa hikima
Andrew Brunson mallamin addinin Krista, ya kuma bayyana matukar farin cikinsa ga matsin lambar da gwamnatin Amurka ta yiwa Trukiya har ta samu nasarar kwato shi
Brunson tare da iyalansa a ofishin shugaban kasar yace suna godewa wannan gwamnati, suka ce lallai an yi musu yaki
Trump yace mutum ya fito gidan yari a Turkiya tsakanin sa’o’I 24 ya tsinci kansa a cikin White House, lallai babban abu ne
Trump ya godewa shugaban Turkiya, Racep Tayyip Erdogan a kan sake Brunson, yana mai cewar babu wani kudin fansa da aka biya
Kamfanin sada zumunta na Facebook ya sanar da cewa ya goge wasu shafuka sama da 800, wadanda yawancinsu a Amurka suke, kuma suna yada labarun karya da suka shafi siyasa
Sai dai kamfanin na Facebook yayi watsi da bukatar da Muryar Amurka ta mika masa na cewa ya bayyana sunayen shafuka 559 da sunayen wasu 251
Jaridar Washinton Post ta bayyana Shafin ‘Nation in Distress’, na magoya bayan shugaban kasa Donald Trump na daga cikin shafukan da aka goge, kuma shafin yana da magoya baya sama da miliyan 3
Kamfanin Facebook ya ce yawancin shafukan da aka sauke, suna yaudarar mutane ne da labaran karya domin mutane su danna su shiga shafukansu na yanar gizo
A baya dai, Facebook ya goge shafukan da ake yada labaran ‘karya da aka kirkiresu daga kasashen Iran da Rasha, kasashen dake adawa da Amurka
Kamfanin dai yace yawancin shafukan da ya goge a wannan lokacin duk an kirkiresu a nan Amurka ne
Jiya Laraba mahaukaciyar guguwar nan da aka radawa sunan Michael ta afkawa wani yankin jihar Florida, wadda ke zama guguwa mafi karfi a tarihi da ta taba afakawa doron ‘kasa a Amurka cikin shekaru 50
Guguwar Micheal ta kai bakin teku ne akan kimar matakin hadari na 5
Gudun iskar guguwar ya kai kilimita 249 cikin sa’a, wanda yayi ta karkatar da ruwan saman dake kwarara
Bishiyoyi da wayoyin lantarki sun fadi a fadin garuruwan dake yankin teku a Florida
Manema labarai dake wajen da ta afkawa sunce sunji ‘karan taransfoma na wutar lantarki suna ta bindiga
An tabbatar da mutuwar mutum guda sanadiyar guguwar
Wani mutum ya mutu bayan da bishiya ta fada kansa a garin Tallahassee
Ya zuwa yammacin jiya Laraba guguwar Micheal tana tafiya da ‘karfin gaske, kuma ta koma mataki na 3 lokacin da ta nufi jihar Alabama da kudu maso yammacin jihar Georgia
Jami’ai sunce duk mutanen da basu fice ba suke kan hanyar da guguwar ta nufa, su nemi mafaka
Mahaukaciyar guguwa da aka ba lakabi da suna Michael ta kara samun karfi zuwa ma'aunin karfin guguwa na uku mafi tsanani, yayinda ta tasarwa zirin shakatawa na Panhanle a jihar Florida
Hasashen yanayi yace guguwar Michael zata zo da iska mai tsananin karfi tafiyar kilomita 195 a sa'a daya kuma zata isa gabar tekun Golf da safiyar yau Laraba
An bada kashedin mahaukaciyar guguwar a yankin iyakar jihohin Alabama da Florida dake gabashin kasar
Ana sa ran za a samu iska da ruwan sama kamar da bakin kwarya a wasu wurare
Gwamnan Florida Rick Scott ya bayyana guguwar Michael a matsayin mummunar guguwa, kuma ya yi kashedi cewa guguwar zata iya yin barna a wasu wurare a cikin jihar
Ya gargadi mazauna jihar da su bi umarnin ma ‘aikatan ceto kuma su maida hankali ga labarai
Shima shugaban Amurka Donald Trump yace ma'aikata ceto na tarayya sun zama a cikin shiri
Jakadiyar Amurka a Majalisar Dinkin Duniya Nikki Haley, ta bada sanarwar cewa ta yi murabus daga mukaminta, da zai fara aiki a karshen wannan shekara
Haley tsohuwar gwamnar jihar Carolina ta Kudu dake kudu maso gabashin Amurka, ta wakilci Amurka a Majalisar Dinkin Duniya tun lokacin da shugaba Trump ya hau karagar mulkin Amurka a shekarar 2017
Haley ta yi kokarin kare manufofin gwamnatin Trump a kan Iran da kuma nuna goyon baya ga Isra’ila
Itace kuma ta shirya tafiyar Trump zuwa Majalisar Dinkin Duniya sau biyu, ciki har da jagorantar zaman kwamitin sulhu da yayi a karon farko
Haley ta sanar da ajiye mukaminta a hukumance a jiya Talata a ofishin shugaban Amurka na Oval Office a fadar White House, yayin da take tare da shugaban kasa
Tace babu wani takamamman dalili a kan wannan murabus, sai dai tana gani lokaci ne ya yi
Tace "ina ganin ina ganin yakamata jami’an gwamnati su san da cewa idan lokacin ajiye aiki ya kai babu makawa sais un ajiye, tace nayi iya bakin kokarina tsakanin shekaru takwas kuma ina gani lokaci ya yi da yakamata in baiwa wasu kuma dama su bada gudunmuwarsu"
Haley tace idan aka hada shekaru shida da tayi tana aikin gwamna, ta kwashe shekaru takwas tana yiwa kasa aiki kuma tace tana ganin ya isa haka
Jakadiyar Amurka a Majalisar Dinkin Duniya, Nikki Haley ta ba da Amurkawa mamaki bayan da kwatsam ta bayyana shirinta na yin murabus
Kodayake ta gaya ma Shugaba Trump tun watanni shida da su ka gabata
Ba zato ba tsammani jakadiyar Amurka a Majaisar Dinkin Duniya, Nikki Haley, ta bayyana cewa za ta yi murabus a karshen wannan shekara ta 2018
Nikki Haley, wadda tuni ta mika takardar yin murabus dinta ga Shugaba Donald Trump, wanda shi kuma ya amince, ta ce ba za ta yi takara a 2020 ba
Hasali ma, za ta taya Trump yakin neman zabe a 2020 din
To sai dai ba yi bayyana musabbabin yin murabus din ba
A martaninsa kan al’amarin, Shugaba Trump ya ce Nikki Haley ta yi aiki tukuru a Amurka da kuma duniya baki daya
Nikki Haley ta ce ta gaya ma Shugaba Trump tun watanni shida da su ka gabata cewa za ta yi murabus zuwa karshen wannan shekarar
Bayan an shafe makwanni ana zafafan muhawarori da takaddama da kuma zarge-zarge kan cancanta ko rashin cancantar Brett Kavanaugh a matsayin alkali a Kotun Kolin Amurka, daga karshe dai, jiya Asabar Majalisar Dattawan Amurka ta amince da nadin nasa
Majalisar Dattawan Amurka ta kada kuri'ar amincewa da Brett Kavanaugh a matsayin alkali a kotun kolin Amurka, bayan an shafe makwanni ana tafka takadda kan zarge-zargen da ka masa na yunkurin yin fade, da halayyansa, da kuma zafin rai
An amince da nadin alkali Kavanaugh a babban zauren Majalisar Dattawan Amurkar da kuri'u 50 akasin 48
Sanata Steve Daines mai wakiltar Montana bai samu zuwa ba, saboda ya na wurin bukin daurin auren diyarsa
Wannan ya sa Sanata Lisa Murkowski mai wakiltar Alaska, wadda ada ta yi niyyar kada kuri'ar rashin amincewa, ta canza kuri'arta daga ta rashin amincewar zuwa, abin da ake kira, "kuri'ar kasancewa," wanda wannan wani tsari ne mai hada kuri'ar Sanatan da ya yi niyyar kadawa amma bai samu zuwa ba, da kuri'ar Sanatan da ya ke zauren, amma bai amince ba, su kasance kuri'a guda ta amincewa, muddun Sanatocin biyu sun yadda
Bayan kada kuri'ar amicewar, Shugaban Amurka Donald Trump ya fada ta kadar twitter cewa ya yaba tare kuma da taya Majalisar Dattawan murnar amicewa da alkali Brett Kavanaugh, wanda ya kira "Shahararre
An tabbatar da Alkali Kavanaugh a matsayin alkalin kotun kolin Amurka cikon na tara
Majalisar Dattawar Amurka ta amince da zaben Brett Kavanaugh a matsayin sabon alkalin kotun koli ta Amurka, bayan zargin da aka yi akanshi na yi ma wata mata fyade, tun a shekarun 1980, lokacin da suke makarantar sakandire
Masana na ganin cewar Kavanaugh zai cike gurbin masu tsattsauran ra'ayi a cikin jerin alkalan kotun, wanda zasu zama 5 masu tsattauran ra'ayi, su kuma sauran 4 masu sassauci
Shi dai wannan matsayin na alkalin kotun koli wanda idan mutun ya kai gare shi, ba zai barshi ba har sai ya mutu
Kavanaugh, mai shekaru 53 ka iya zama alkalin kotun na shekaru masu yawa
Shi dai alkali Kavanaugh ya maye gurbin Alkali Anthony Kennedy, wanda yake alkali na tara a kotun, an samu gurbi a kotun biyo bayan ritaya da yayi
Jim kadan kamin jefa kuri’ar 'yan majalisun dokoki, shugaban Amurka Donald Trump ya rubuta a shafinsa na Twitter cewar Alkali Brett Kavanaugh, zai zama alkali mai nagarta a kotun kolin Amurka
Uwargidar Shugaban Amurka Donald Trump, Melania Trump na gaba da kammala ziyarar kasashe hudu da ta kai Afirka, inda ta je makaranta da makebar dabbobin da ake tattalinsu da sauran wurare
Uwargidar Shugaban Amurka Melania Trump, jiya Jumma'a ta ziyarci gidajen marayu a Kenya - kuma marayun da ta ziyarta sun hada da na mutane da na giwaye, yayin da ta ke gab da kammala ziyarar tsawon mako guda a kasashen Afirka hudu
Uwargidar Trump ta ratse gidan marayun giwaye a kan hanyarta ta zuwa Gandun Dajin Kasa da ke Nairobi, inda ake kebewa da kuma kare halittu, mai tazarar 'yan kilomitoci a kudu da Nairobi babban birnin na Kenya
Masu kula da gandun dajin sun gaya ma Uwargidar Trump din irin matakan da Kenya ke daukawa saboda kare giwaye da karkanda, wadanda da yawansu maharba sun karkashe
Hasalima wasu karkandan guda 11 sun mutu a watan Yuli sanadiyyar shan ruwa mai gishiri ainon, bayan da aka kai su wata sabuwar makeba
Haka zalika, wata hanyar dogo da 'yan China su ka gina a tsawon gundun dajin na janyo takaddama
Hanyar, wacce ta raba gandun dajin gida biyu, an gina ta ne da goyon bayan gwamnati sabanin gargadin da kwararru su ka yi
Ma'aikatar Shari'ar Amurka, jiya Alhamis ta bayyana cewa ta huhumi wasu jami'an leken asirin Rasha su 7 da laifin kutsen komfutocin cibiyoyin yaki da muggan kwayoyi na kasa da kasa, da kuma kungiyoyin da ke binciken amfani da guba da ake zargin kasar ta Rasha da yi
Da ya ke bayyana tuhume-tuhumen a birnin Washington, Mataimakin Attoni-janar John Demers ya ce 'yan Rasha din da ake tuhuma ma'aikatan hukumar leken asirin sojojin Rasha ne, GRU a takaice, kuma a baya Mai Bincike Na Musamman kan katsalandan din da ake zargin Rasha da yi, Robert Mueller, ya tuhumi mutane ukun kan batun kutsen komfutocin jam'iyyar Democrat a lokacin zaben Shugaban kasar Amurka na 2016
To amma Demers, wanda shi ne shugaban sashin tsaro na ma'aikatar, ya ce tuhume-tuhume na baya-bayan nan ba su da alaka da binciken da Rasha ke yi kan katsalandan din da ake zargin Rasha da yi a zaben Amurka na 2016
Ana dab da shiga matakin karshe na tabbatawr da alkali Brett Kavanough ya cike gurbin kujerar alkalin kotun kolin Amurka, yayinda ake kyautata zaton kada kuri’ar karshe ranar asabar
Da farko dai, sanatocin zasu yi nazarin rahoton da hukumar binciken manyan laifuka ta Amurka FBI bisa zargin da ake yiwa Kanavough na cin zarafin wata mace lokacin suna matasa, da kuma zargin cewa ya nuna tsiraicinsa gaban wata mata lokacin suna jami’a
Shugaban kwamitin harkokin shari’a na majalisar dattijai Chuck Grassley ya bayyana yau alhamis cewa, kwamitin ya karbi rahoton binciken hukumar FBI, kuma shi da daya daga cikin kusoshin jam’iyar Democrat Dianne Feinstein sun amince za a ba dukan bangarorin dama su yi nazarin bayanan
Hukumomin shara'a na Amurka sun kama wani mutum ‘dan jihar Utah, da ake zargin yana da alaka da wasu wasikun da aka aikawa shugaban ‘kasa da ma’aikatar tsaro ta Pentagon
Mutumin mai suna William Clyde Allen, mazaunin birnin Logan na jihar Utah, an kama shine jiya Laraba ana zarginsa da aikawa da wasiku masu dake dauke da wani iri na wata bishiya da ake samun gubar ricin daga cikinta
Daya daga cikin wasikun dai an rubutata ne zuwa ga shugaban Amurka, Donald Trump
Wasiku biyu kuma an aikasu ne zuwa ma’aikatar tsaro ta Pentagon, daya zuwa ga sakataren tsaro Jim Mattis, dayar kuma zuwa ga hafsan hafsoshin sojin ruwa Admiral John Richardson
Ita dai gubar "Ricin" aba ce mai hatsari wacce idan aka hadiye ta ko aka shake ta, ko kuma aka yi wa mutum allura da ita, nan take take iya hallaka mutum a cikin wa'adin sa'oi 48 kacal
Ana alakanta wani ambulan dake dauke da adireshin shugaba Donald Trump na Amurka dake dauke da gubar sinadarin ricin da wadansu wasiku biyu da aka karbe a ma’aikatar tsaro ta Pentagon
Sanarwar da ma’akatar ayyukan tsaron ciki ta fitar ta tabbatar da samun wasikar da ake da alamar tambaya a kai da aka rubutawa shugaban Trump ranar daya ga watan Oktoba shekara ta dubu biyu da goma sha takwas
Sanarwar ta kara da cewa, ba a fadar shugaban kasa ta White House aka karbi wasikar ba, kuma wasikar bata shiga fadar White House ba
Jami’an ma’aikatar tsaron sun shaidawa Muryar Amurka cewa, an sami gubar risin a jikin dukan wasikun da aka aika ma’aikatar tsaro daya da sunan sakataren tsaro Jim Mattis, daya kuma zuwa ga shugaban ayyukan rundunar mayakan sama Admiral John Richardson
An kai wasikun ofishin Hukumar binciken manyan laifuka ta FBI jiya Talata domin kara bincike, bisa ga cewar kakakin ma’aikatar tsaro Kanar Rob Manning
Wasikun sun isa ofishin rarraba wasiku na ma’aikatar tsaro dake wajen ginin Pentagon ranar Litinin
Jami’an kare ma’aikatar suka gano gubar lokacin da suke bincike wasikun, saboda haka wasikun basu shiga ginin ma’aikatar tsaro ba, inji jami’an
Ana dai samun gubar ricin ne a wani irin wake
Idan aka shaketa ko aka ci ko kuma aka yiwa mutum allura da ita bayan an sarrafa ta, tana iya kashe mutum a cikin sa’oi arba’in da takwas
Bisa ga cewar cibiyar kare yaduwar cututaka ta Amurka, gubar ricin bata da magani
Shugaban Amurka Donald Trump da hadimansa sun ce yarjajjeniyar bunkasa harakokin cinakayyar da aka cimma tsakanin Amurka da makwabtanta - Canada da Mexico, ita ce yarjajjeniyar cinakayya mafi inganci da kuma girma da aka taba cimma a tarihin duniya
Shugaba Trump ya yi hasashen cewa, "Wannan muhimmiyar yarjajjeniyar za ta samar da mankudan kudi da kuma ayyukan yi su kwararowa cikin Amurka da kuma kasashen Arewacin Amurka
Bayan tattaunawa mai zurfi da aka yi a makare, gab da wa'adin da masu tattaunawar su ka gindaya ma kansu, Amurka da Canada sun ba da sanarwar cimma yarjajjeniya, wadda ta amince cewa yarjajjeniya mai kunshe da canje-canje, wadda ta shafi kasashe ukun, ta maye gurbin ta da wato NAFTA, wadda aka yi amfani da ita na tsawon shekaru 25
Yarjajjeniyar ta cinakayyar da ta kai dala tiriliyan 1
2 a shekara guda, an tsara ta ne kan, abin da Trump ya kira, "adalci da kuma sakayya
" Trump ya ce cimma yarjajjeniyar ya biyo bayan takaddama tsakaninsa da Shugabannin kasashen Mexico da Canada, wato Enrique Pena Nieto da Justin Trudeau
Fadar Shugaban Amurka ta White House, jiya Lahadi, ta ce sam ba ta jujjuya binciken da hukumar FBI take yi ma mutumin da aka gabatar da sunansa don zama Alkalin Kotun Kolin Amurka, Brett Kavanaugh
"Lauyan fadar White House ya bar Majalisar Dattawa ta fayyace iyaka da kuma hurumin binciken," abin da Jami'ar Yada Labaran Fadar White House Sarah Huckabee Sanders ta gaya ma tashar telebijin ta Fox News kenan jiya Lahadi, game da binciken da hukumar FBI ke yi kan zargin yinkurin fade da wata macce mai suna Dr
Christine Blassey Ford ta yi ma Kavanaugh
Da Kavanaugh da Ford duk sun ba da ba'asi a lokuta dabam-dabam a gaban Kwamitin Shari'a na Majalisar Dattawa ranar Alhamis da ta gabata
Ford ta gaya ma Kwamiti din cewa ta yi imani 100 bisa 100 cewa Kavanaugh ya nemi yin lalata da ita karfi da yaji a 1982, lokacin dukkansu biyu matasa ne 'yan makarantar sakandare, a yayin da shi kuma wanda ke fuskantar tantancewar zama Alkalin Kotun Kolin ya karyata zargin a fusace
Shugaban Amurka Donald Trump, ranar Jumma'a, ya ba da umurnin a yi sabon bincike kan Kavanaugh kamar yadda kwamitin ya bukaci a yi
Kasar China na yin amfani da wasu dabaru wajen kai wa Amurka hare-hare ta yanar gizo, da nufin tattaro bayanan wasu kwamitocin gudanarwa na jam'iyyun siyasa
Mai yiwuwa kasar China ta kwaikwayi yadda Rasha ta yi katsalandan a zaben shugaban kasar Amurka na shekarar 2016, wadda ke kai wasu hare-hare kan kwamitocin gudanarwa na jam’iyyun siyasa da wasu kwararru daban-daban ta hanyar aika musu da sakonnin email irin na kutse
Wani kamfanin tsaron yanar gizo mai zaman kansa FireEye, shine ya gano hakan, sai dai har yanzu akwai wasu batutuwan da ba a tantance ba - - kamar irin bayanan da China ta samo a dalilin kutsen da ta yi, da kuma yadda za ta yi amfani da bayanan, har yanzu dai babu masaniya
Kamfanin FireEye ya fadawa Muryar Amurka ta sakon email cewa, “Har yanzu dai cikin hare-haren da ake kaiwa bamu gano abin da ake son cimmawa ba
Ya zuwa yanzu dai jami’an gwamnatin Trump sunyi shiru kan wannan batu, suna masu alkawarin bayyyana bayanai cikin mako mai zuwa a jawabin da mataimakin shugaban kasa Mike Pence zai yi a nan birnin Washington
Wakilan jam’iayar republican su goma 11 da yan democrats su 10, ne zasu yanke hukunci akan tabbatar da nadin Kavanaugh a matsayin alkalin kotun koli
Kwamitin shari’ar majalissar dattawa Amurka sun shirya jefa kuri’a akan wanda zai cike gurbin alkalen kotin kolin Amurka Brett Kavanough a yau juma’a, bayan jiya Alhamis an yini ana sauraran laifin da ake zargin shi, da Christine Blasey Ford ta gabatar akan laifin keta haddin ta
Yan jam’iayar republican su goma 11 da yan democrats su 10, sune zasu yanke hukuncin ko su bada shawarar dukkan wakilan Majalisar su amince ko kuma a’a, inda ake sa ran fara shirin jefa kuri;ar a ranar asabar
Amma Kungiyar lauyoyin Amurka jiya Alhamis da yamma ta bukaci yan majalissun su jinkirta zaben har sai hukumar bincike manyan laifu ta Amurka wato FBI, ta kara wani sabon bincike akan zargin da Ford da sauran matan sukai mashi
Yayin da shuwagabanni kasashen a wajen baban taron majalissar dinki duniya a Birnin New York, suke kokarin nazirin zargin da shugaban Amurka Donald Trump yayi cewa China na kokarin yin shisshigi a zaben Kasar Amurka da za’a gudanar a watan gobe, China da kakkausan harshe ta musanta wannan zargin
A yayi da cece kucen ke kara tsamari tsakanin Amurka da sauran kasashen da suka sa hannu gameda makomar yarjejeniyar Nukiliyar Iran ta 2015 a taron majalissa na bana, Amurka na kokarin kakaba wa kasar Tehran ta kunkumi
A lokacin da jagoranci taron kwamitin sulhu a ranar laraba
Shugaba Trump ya maida hankalin shi a kasar Iran inda ya zarge ta da laifin haddasa rikice rikice da kashe kashe
Ana cikin haka ne kuma, Prime Ministan Isira’ila Benjamin Netanyahu ya zargi Iran da laifin cewa tana da wata masana’antar boye makaman nukuliya na sirri a birnin Tehran
Mr Netanyahu yace Iran bata yi watsi da burin ta na kera makaman nukiliya ba
Prime Ministan yayi wanan furucin ne a wajen baban taron Majalisar Dinkin Duniya, harma ya nuna wa Majalisar hotuna da taswirar ginin da yake zargin Iran tana boye makamai a cikin sa
Ministan harkokin wajen Iran Mohammad Javad Zarif yayi watsi da zargin na Mr Nitanyahu
Yace burin Mr Natanyahu shine boye ainihin gaskiyar cewa Isira’ila itace babar barazana a yankin
Iran ta sha musunta cewa tana kokarin kera makaman nukiliya
Zanga-Zangar Kin Amincewa Da Nada Alkalin Babbar Kotun Amurka
Abubakar Malami ministan ma’aikatar shari’ar Nigeria, yace gwamnatin kasar na bin umurnin alkalan kasar, ba ta sa baki a shari’ar da ake yiwa ‘yan adawa kuma ta na daukan matakan kare lafiyar alkalai da sauran ma’aikatan
Ministan ma’aikatar shari’ar Nigeria wanda kuma shi ne Antoni Janar, Abubakar Malami ya baiyana gwamnatin Shugaba Buhari a matsayin gwamnatin dake yiwa kotunan kasar da’a
Shari’ah a Nigeria na da fuskoki daban daban
Ta fuskar tsara dokoki, gwamnatin kasar ta gabatarwa majalisar kasar kudurori da dama
Kudurorin na da nasaba da tsaro, cin hanci da rashawa, da ci gaban kasa da makamantansu
Abubakar Malami y ace an sami karin imani daga ‘yan Nigeria da abun da ya shafi ita kotun
Kafin gwamnatinsu an kai wani lokaci da masu kara za su shiga kotun su yi fito na fito da alkali
Yanzu kuwa ‘yan Nigeria na amincewa da hukuncin kotu kana ita ma gwamnati tana da’a da bin umurnin kotu
Abubakar Malami y ace a yau an “dauki matakan yiwa soji hukunci da makamantansu da suka yi sama da fadi da dukiyar al’umma” ‘Yan siyasa ma har na jam’iyyar APC ba su tsira ba
Akan zargin cewa kotu tafi saurin yankewa ‘yan adawa hukumci, Abubakar Malami ya ce wannan ba kyakyawan hukumci ba ne
Gwamnoni biyun da aka yankewa hukumci ‘yan jam’iyyar APC ne
Dangane da kare lafiyar alakalai da sauran ma’aikata shari’a, Abubakar Malami y ace gwamnati ta kara masu Naira biliyan 10 kan kasafin kudinsu na bana domin inganta tsaronsu da kayan aiki
A saurai rahoton Baba Yakubu Makeri
Shugaban Amurka Donald Trump ya yi kira ga shugabannin kasashen duniya da suke hallartar taron Kolin MDD cewa, su maida gwamnatin Iran saniyar ware muddun taci gaba da cin zali, yayinda ya zargi shugabannin Iran da haddasa rudani da mutuwa da kuma barna
Trump yace, shugabannin Iran “basu mutunta makwabtansu ko kan iyakokinsu ko sauran kasashe
A maimakon haka shugabannin Iran suna azurta kansu da dukiyar kasar, yayinda kuma suke haddasa tashin hankali a gabas ta tsakiya da kuma wadansu yankuna dake nesa
Trump ya jadada cewa, yarjejeniyar da aka cimma a shekara ta dubu biyu da goma sha biyar zamanin mulkin Obama na kawo karshen ayyukan nukiliyan Iran, wanda ya janye, wata garabasa ce kawai shugabannin Iran suka samu, da ya bada damar kara karfin ayyukan sojin kasar Iran da kimanin kashi arba’in cikin dari, da kuma daukar nauyin ayyukan ta’addanci da aikata ta’assa a Syria da kuma Yemen
Wani alkali a jihar Pennsylvania ya yankewa Bill Cosby hukumcin daurin shekaru uku zuwa goma a gidan yari jiya Talata sabili da bugarwa da kuma cin zarafin wata mace a gidansa cikin shekara ta dubu biyu da hudu
Alkali Steven O’Neill ya kuma bada umarnin a daure Cosby ba tare da bata lokaci ba, tare da watsi da bukatar da aka gabatar ta bada belin Cosby
Dan wasan barkwancin da mutuncinsa ya zube, ya kasance fitaccen dan wasa na farko da aka samu da laifi tunda aka fara gangamin nan da aka ba lakabi #MeToo da ya sa fitattun mutane suka rasa mukamansu a fannoni da suka hada da kafofin wasannin shakatawa, da siyasa, da kuma sadarwa, sabili da aikata ba daidai ba
Matar Cosby Camille bata kotun a lokacin da aka yake hukumcin
Alkalin ya bayyana Cosby a matsayin mutum mai cin zarafin mata karfi da yaji
Wannan na nufin za a bukaci Cosby ya rika kai kansa gaban hukuma kowacce kwata, kuma za a sa sunansa a rajistar masu cin zarafin mutane da za a aikawa makwabtansa da makarantu da kuma wadanda yaci zarafinsu
Tilasne kuma ya rika zaunawa da kwararru da zasu rika bashi shawarwari iya tsawon rayuwarsa
A karo na hudu cikin shekaru 73 da aka fara baban taron Majalisar Dinkin Duniya, an zabi mace ta yi jagoranci lamarin dake nuni da cewa taron duniyan zai mai da hankali ne akan mata, ‘yan mata da matasa
Babban taron Majalisar Dinkin Duniya, MDD da aka bude tun ranar 18 ga wannan watan na Satumba, yanzu ya kai wani matsayi mai mahimmanci a yau Talata 25 ga wannan wata
Shugabannin kasashen duniya da suka hada da shugaban Amurka Donald Trump sun fara gabatar da jawabai yayinda ake ci gaba da tarukan ministoci da wakilan kasashen duniya a gefe guda
Wannan babban taro dake tattaro shugabannin duniya y aba da mahimmanci akan batutuwan da suka shafi mata da kyautata rayuwarsu
Zabar Maria Escavosa Garsis a matsayin shugabar taron na wannan shekarar da ya kasance na 73, ita ce mace ta hudu da za ta taba zama shugabar taron kamar yadda tarihi ya nuna
Kazalika wani yunkuri ne na jaddada yin kira game da maida hankali akan yaki da tsangwamar mata da kuma karfafa musu gwiwa a cikin harkokin siyasa a duk wasu jawabai da za’a yi a taron
A wannan babban taron na MDD an shirya tattauna batutuwa dake da mahimmanci akan harkokin mata, kama daga kawo karshen cin zarafin mata da ‘yan mata da kuma daidaiton daukan albashi, da shirye shiyen agazawa mata bakin haure dai sauransu
Loretta Anocie mataimakiya ta musamman ga shugaban Nigeria akan harkokin kafafen yada labaru ta bayyana abun da za’a gabatar a taron da aka shiryawa mata
Ta ce “ za mu gabatar da batun da ya shafi mata da Kananan yaran Afirka saboda muna da matsaloli iri daya kuma al’adu iri daya
Bayan haka matan shugabannin Afirka za su tattauna akan wannan batu ta yadda za’a taimakawa kasashen Afirka
Ta ci gaba da cewa “tattaunawar matan shugabanin kasashen zai kuma maida hankali akan mata da matasa, musamman ilimin yara mata”
Wannan taron matan zai kuma tattauna akan yaki da cutar kanjamau kamar yadda Mrs
Bassey, daya daga cikin tawagar matan Nigeria ta bayyana
“Kungiyar matan shugabannin kasashen Afirka dake yaki da cutar kanjamau za ta yi taronta, ana kuma sa ran duk matan shugabannin Afirka za su halarci wannan taron”
Tuni dai shugabannin kasashen duniya suka fara jawabansu yayinda ake kyautata zaton shugaban Nigeria Muhammad Buhari shi ma zai yi nashi yau
A saurari rahoton Baba Yakubu Makeri
Shugaban Koriya Ta Kudu, da kansa ya isar da wani sako ga Shugaban Amurka Donald Trump, cewa, Shugaban Koriya Ta Arewa na son ya sake ganawa da shi nan ba da jumawa ba don cigaba da shirin kawar da nukiliya a yankin ruwan Koriya
"Labudda, kai ne kadai za ka iya warware wannan matsalar," abin da Shugaban Koriya Ta Kudu, Moon Jae-in, wanda ya gana da Shugaban Koriya Ta Arewa Kim Jong Un a makon jiya, ya gaya ma shugaba Trump kenan
Sai shi kuma Shugaban na Amurka ya amsa da cewa, "Ina iya ganawa ta biyu da Shugaba Kim kwanan nan
" To saidai ba a tsai da wurin ganawar ba, to amma ta yiwu ba a Singapore bane, inda ya gana da Shugaban na Koriya Ta Arewa a karon farko ranr 12 ga watan Yuni
Shugaba Donald Trump na Amurka ya sake bayyana cikkaken goyon bayansa ga mutumen da ya bada sunansa don a nada shi a matsayin daya daga cikin alkalan kotun kolin Amurka duk da wani sabon zargin muzgunawa da wata mace ta biyu ta fito tana yi mishi
Da yake jaddada goyon bayansa a birnin New York inda ya je don halartar babban taron shekara-shekara na Majalisar Dinkin Duniya na shugabannin kasashen duniya da aka bude yau, Trump yace zargin da ake wa Brett Kavanaugh “duk siyasa ce kawai tsantsarta
Mujallar New Yorker ce ta fito da rahoton cewa wasu ‘yan Majalisar Dattawa biyu na Amurka sun fara gudanarda bincike kan zargin da wata mace ta biyu mai suna Deborah Ramirez, ‘yar shekaru 35, ta yi na cewa Kavanaugh ya tsaya gabanta tsirara lokacinda suke dalibbai a Jami’ar Yale a shekarun karatu na 1983 zuwa 1984
Wannan zargin na zuwa ne a daidai lokacinda ake jiran bayyanar macce ta farko, Christine Blasey Ford, a gaban Majalisar Dattawa a ranar Alhamis mai zuwa don bada karin haske ga zargin da tayi na cewa Kavanaugh ya ci zarafinta a lokacinda suke matasa a makarantarsu ta sakandare a shekarar 1982
Kavanaugh dai ya musanta duka zarge-zargen da matan ke yi mishi
Wata mujallar Amurka The New Yorker ta bada rahoton cewa wata wata mace daban tana zargin Alkali Brett Kavanaugh, wanda shugaban Amurka ya zaba domin zama alkali a kotun koli na Amurka
Mujallar ta ruwaito jiya Lahadi cewa, sanatoci biyu suna binciken zargin da wata mace tayi kan alkalin cewa, ya tsiraita kansa a gabanta, lamari da ya tilasta mata taba gabansa lokacin da take ture shi
Matar Deborah Ramirez, 'yar shekaru 53 tayi zargin cewa lamarin ya auku ne a shekarar karatun 1983-84, a jami'ar Yale a lokacin wata liyafa
Sai dai mujallar tace zuwa yanzu bata sami wani shaida da zai gaskanta wannan zargi ba
Koda shike wadanda suka yi karatu da alkali Kavanaugh sun ce wannan ba halinsa ba bane, wadanda suka san Deborah kuma sun mata kyakkawar shaida, har suka ce sun tuna ganin mai shari'a Kavanaugh zamanin yana dalibi ko da yaushe cikin maye
Fadar White House ta fidda sanarwa daga alkali Kavanaugh tana cewa mai shari'a Kavanaugh ya musanta wannan zargi kuma ta ci gaba da cewa wannan ba wani abu bane a fili "illa bata suna
Dangantaka tsakanin Amurka da China na 'kara tabarbarewa bayan da Amurkar ta 'kara haraji kan kayayyakin da China ke shigarwa Amurka, sai kuma takunkumin da ta sakawa China biyo bayan sayen makamai da ta yi daga kasar Rasha
Tankiya tsakanin Amurka da China ta ‘kara tsanani a jiya Asabar, yayin da ma’aikatar harkokin wajen China ta kira jakadan Amurka a China Terry Branstad, domin rashin jin dadinta kan takunkumin da Amurka ta sakawa China, saboda ta sayi wasu jiragen yaki da makamai masu linzami da ga Rasha
Wannan dai na faruwa ne ‘yan sa’o’i bayan da China ta soke zaman tattaunawa kan cinikayya da Amurka, saboda matsayar Amurkar na ‘kara sabon haraji akan kayayyakin China
Wata sanarwa da aka kafe da shafin yanar gizon ma’aikatar harkokin wajen China na cewa “hakan yayi matukar sabawa dokar kasa da kasa
” Da kuma ji da kai
Haka kuma ma’aikatar ta rubuta cewa “Harkokin China da Rasha harka ce ta kasashe biyu masu diyauci, kuma Amurka bata da wani hurumin yin katsalandan
Kuma matakin da Amurka ta dauka ya lalata dangantarta da China
Tun farko dai China ta nemi Amurka da ta janye takunkumin da ta saka, kuma da yake magana da manema labarai mai magana da yawun ma’aikatar harkokin wajen China, Geng Shuang, ya ce China ta rubuta takardar nuna bacin ranta a hukumance ma Amurka
Sayen makaman da China ta yi daga Rasha ya keta dokar Amurka da aka saka a shekarar 2017, domin hukunta shugaban Rasha Vladimir Putin kan katsalandan din da Rashar ta yi a zaben shugaban Amurka, da sauran wasu harkoki
Jami'an Amurka da suke yaki da ta’addanci sun ce duk da irin nasarori da aka samu a yaki da ta'adanci da sake kwato yankunan daka hannun kungiyoyin ta'adda kamar ISIS da Al Qa’ida, yanayi da harkokin ta'adanci sun kara sarkakiya
Kungiyoyin ISIS da Al-qaida da kawayen su, sun nuna suna kan bakarsu, da nuna juyriya, da badda sawu” a cewar wani babban jam’in yaki da ta’addanci Nathan Sales a jiya laraba, ya kuma kara da cewa kungiyoyin sun sun sauya take takensu saboda kara matsa kaimi wajen yaki da ta’addanci a Iraqi da Somalia da sauran wuraren da abin ya shafa
Sales yayi bayanin ne a wani jawabi da yayi wa manema labarai kan bayanan ma’aikatar harkokin wajen Amurka na shekarar 2017 akan ta’addanci wanda ya nuna cewa kungiyin ISIS da Alqaida sun kara bazuwa, kuma sun koma amfani da yanar gizo wajen ingiza magoya bayansu a wurare daban daban su kai hare-haren ta'addanci
Shugaban Amurka Donald Trump yana shirin kai ziyara jihar North Carolina yau Laraba, domin ganewa idonsa irin barnar da guguwar da aka ba lakabi da Florence tayi, da kuma aikin tallafawa wadanda lamarin ya shafa da ake gudanarwa
Trump ya rubuta a shafinsa na twitter jiya talata cewa, “Kowa yana cewa muna kokari dangane da guguwar Florence- kuma gaskiya suka fada dari bisa dari
Ya bayyana jami’an agajin gaggawa da sojoji da kuma wadanda suke fara kai agaji idan bala’I ya auku a matsayin jarumai’ sai dai Trump ya kushewa ‘yan jam’iyar Democrat da cewa, nan ba da dadewa ba zasu fara karya cewa, matakan da aka dauka bayan aukuwar guguwar shirme ne
Shugaban kasar ya fusata yana gani cewa, Karin gishiri ‘yan jam’iyar Democrat suka yi kan adadin wadanda suka mutu a guguwar da ta auku bara a Puerto Rico domin bata mashi suna
Shugaban Amurka Donald Trump ya saka haraji kan karin kayakin China na kimanin dala biliyan $200 da ake shigarwa Amurka, a cigaba da fafatawar da ake yi a fagen cinakayya tsakanin kasashen biyu
Sabon harajin zai fara aiki ne a makon gobe kuma zai haura da kashi 25% a karshen wannan shekara ta 2018
A cewar kafar labarai ta Reuters, an tsame agogon lataroni na Apple da Fitbit da kuwa wasu abubuwan kariya daga hadari irinsu hular kwano da kujerun zaunar da yara kanana a mota, daga jerin abuwan da sabon harajin zai shafa
Wannan mataki da Amurka ta dauka na baya-bayan nan ka iya janyo ramuwar gayya daga China, wadda ta ce za ta yi maraba da duk wata sabuwar tattaunawa da Amurka, to amma ta kuma nuna cewa ba za ta kara shiga tattaunawa da Amurka ba, muddun Amurka ta saka wannan harajin
Shugaban Amurka Donald Trump, jiya Lahadi, yayi ikirari ba tare da ya gabatar da wata shaida ba cewa, binciken da ake gudanarwa kan danganatakr kwamitin yaken neman zabensa a 2016 da kasar Rasha, doka bata amince dashi binciken ba
A kalaman da ya furta ta Tweeter, shugaban na Amurka, yace binciken da lauya na musamman Robert Mueller yake gudanarwa "haramtacce ne" yace ana ci gaba da binciken ne domin neman laifi da za'a lakaba masa
Sai dai idan za'a tuna ma'aikatar shari'a ta Amurka ce ta nada shi, kuma alkalai sun yanke hukuncin cewa binciken yana kan ka'ida
Kamar yadda ya saba, Trump ya musanta cewa akwai hadin baki tsakainin kwamitin yakin neman zabensa da Rasha, yace yace abokiyuar karawarsa Hillary Clinton ce ta hada baki d a Rasha
Ya kwatanta gungun lauyoyi da suke aiki da Mueller a zaman "fusatattun 'yan Democrats 17" da suka dage ka'in da na'in domin nemo laifi
Yace "Babu adalci ko kadan," kuma matakin bai yiwa kasar mu dai dai ba
Ma'aikatan sun yi boren ne na tsawon kwanaki uku, bayan da aka ki kebe masu lokacin zuwa su yi salla
Wani kamfanin sayar da nama a Amurka ya amince zai biya wasu ma’aikatansa Musulmi dala miliyan 1
5 a matsayin diyya, wadanda ya kora bayan da suka yi yajin aiki
Ma'aikatan sun yi boren ne na tsawon kwanaki uku, bayan da aka ki kebe masu lokacin zuwa su yi salla
A jiya Juma’a Hukumar da ke tabbatar da adalci wajen daukan ma’aikata a Amurka, wacce ake kira EEOC a takaice, ta sanar da wannan matsayar da aka cimma tsakanin kamfanin sayar da naman mai suna Cargil Meat Solutions Corporation da wasu ma’aikatansa Musulmi 138
Aksarin wadannan ma'aikata baki ne ‘yan kasar Somaliya
Wannan rikici ya faro tun a shekarar 2016, bayan da kamfanin ya kori ma’aikatan a lokacin da suka kauracewa wajen aikin na tsawon kwanaki uku a garin Fort Morgan a jihar Colorado da ke yammacin Amurka saboda an ki ware masu lokacin zuwa su yi salla
Daga baya, kamfanin ya kuma sauya dokokinsa inda yakan ba da dan takaitaccen hutu, domin barin ma'aikatansa Musulmi su rika zuwa suna sallah
“Za a ci gaba da ganin tumbatsar ruwa a gabar tekun Carolina a yinin Asabar, a wasu yankuna ma har zuwa daren Lahadi da wayewar garin Litinin
” Inji Chris Wamsley, jami’i ne a hukumar da ke nazarin yanayi a Amurka
Kusan gidaje da wuraren kasuwanci miliyan daya ne ke zaune babu wutar lantarki, yayin da mummunar guguwar Florence take ci gaba da abkawa wani yankin kudancin Amurka
A yau Asabar cibiyar da ke sa ido kan aukuwar guguwa ta Amurka, ta ce wannan bala’i na ci gaba da haifar da ambaliyar ruwa a jihohin Carolina ta Arewa da ta Kudu
Cibiyar ta kara da cewa akwai yiwuwar a kara fuskantar matsananciyar gugugwa a yau Asabar a kudu maso gabashin jihar Carolina ta Arewa da kuma arewa maso gabashin jihar Carolina ta Kudu
“Za a ci gaba da ganin tumbatsar ruwa a gabar tekun Carolina a yinin Asabar, a wasu yankuna ma har zuwa daren Lahadi da wayewar garin Litinin
” Inji Chris Wamsley, jami’i ne a hukumar da ke nazarin yanayi a Amurka
‘Yan sanda a yankin Wilmington sun ce wata mata da jaririnta sun rasa rayukansu, bayan da bishiya ta fado akan gidansu
Sannan wata mata daban ta rasu sanadiyar matsalar bugun zuciya, bayan da jami’an kiwon lafiya masu ba da agajin gaggawa suka gaza kai wa gareta, saboda bishiyoyi da suka fadi suka tattare hanyoyi
Baya ga haka, wutar lantarki ta kashe wani dattijo mai shekaru 78, sannan ta halaka wani mutum daban, wanda ya iska ta yi wurgi da shi, a lokacin da ya fita neman karensa da ya bata
Tsananin guguwar nan mai lakabin Florence ya ragu zuwa mataki mummunar guguwar da aka saba gani, bayan da ta afkawa jihar North Carolina, dauke da iska mai karfin gaske da kuma ruwa kamar da bakin kwarya, inda ta yi sanadiyar mutuwar a kalla mutane biyar
‘Yan sanda a birnin Wilmington, sunce wata mata da jaririn ‘danta sun mutu bayan da wata bishiya ta fada kan gidansu
Sannan kuma wata mata a karamar hukumar Perder dake jihar North Carolina, ta mutu sanadiyar bugun zuciya bayan da ta kira waya tana neman taimako, sai dai motar daukar marasa lafiya ta kasa zuwa gidan matar saboda bishiyoyin da suka fadi suka rufe hanyoyi
Jami’ai sunce mutane biyu sun mutu karamar hukumar Lenoir
Wani mutum mai shekaru 78 ya mutu bayan da wutar lantarki ta ja shi, yayiin da yake kokarin hada wayar wutar lantarki, ya yin da iska kuma ta buge wani mutun ‘kasa har ya mutu lokacin da ya fita duba karensa
Cibiyar Nazarin Mahaukaciyar Guguwa ta Kasa ta ce karfin guguwar Florence ya ragu zuwa karfin guguwa mai tsanani da aka saba gani …
Kuma yanzu haka tana tafiya sannu a hankali zuwa kudu maso gabashin jihar North Carolina, tana tafiyar kilomita 110 cikin sa’a
An ceto daruruwan mutane yayin da ruwa ke da’da karuwa
A karamar hukumar Craven jami’ai sunce sun sami kiraye-kirayen waya na bukatar kai dauki sama da 150 domin su ceto mutane daga garin New Bern ‘din nan mai dinbin tarihi, saboda ruwa ya shiga gidajensu
Tsohon Firaministan Burtaniya Tony Blair, ya ankarar jiya Alhamis cewa salon yaki da ta'addanci wanda aka fara amfani da shi tun bayan harin da aka kai Amurka ranar 11 ga watan Satumban 2001 bai yi nasara ba
Blair ya ce ana bukatar wani tsarin da ya fi inganci
"A takaice abin da na ke son bayyana a sakona na yau shi ne cewa idan aka dubi yawa da kuma tsananin matsalar, ba tare da dakile akida da kuma manufa ba, ba za mu taba yin galaba kan ta'addnci ba," a cewar Blair a yayin wani jawabi a Cibiyar Huldar Kasa da Kasa da ke Washington, inda ya gabatar da rahoton bincikken cibiyarsa ta rajin kawo sauyi a duniya, Global Change
"Hakika wasu matakan tsaro sun yi amfani ta wasu fuskoki da dama don haka ya kamata a cigaba da amfani da su
To amma maganar gaskiya ita ce dogaro kan matakan tsaro kadai zai jinkirta tashin hankalin ne kawai," a cewar Blair
Rahoton mai taken, "Global Extremism Monitor: Violence Extremism in 2017," ya gano cewa duk da daukar matakan dakile tsaurin ra'ayin masu ikirarin kishin Islama ta amfani da karfin soji, matsalar sai ma karuwa ta yi bayan 'yan shekaru
Hakazalika, an samu karuwar kungiyoyin ta'adda a 2017
Mahaukaciyar guguwar nan mai lakabin 'Florence,' ta fara addabar yankin gabar jahohin North Carolina da South Carolina a Alhamis da iska da ruwa mai karfi
Zuwa daren jiya Alhamis, Cibiyar Nazarin Mahaukaciyar Guguwa ta Kasa ta ce guguwar 'Florence' na tazarar kilomita 160 ne kawai daga Wilmington, na jahar North Carolina inda ta ke kada iska mai juyawa kimanin kilomita 155 a sa'a guda
Kwararru sun yi hasashen cewa guguwar za ta kada zuwa gabar teku a yau dinnan Jumma'a daura da kan iyakar jahohin North Carolina da South Carolina inda karfinta zai ragu zuwa mataki na biyu sabanin mataki na hudu da ta ke kwanaki biyu kawai da su ka gabata
To amma inda guguwar ke kadawa ne, ba karfin na ta ba, ke firgita kwararru masu hasashe
Masu hasashen sun ce za a kwarara ruwan inci 101 a wasu sassan North Carolina, kuma hauhawar guguwar za ta kai wajen mita 4 - wato fiye da tsawon gidajen yankin da dama
An gudanar da wani zama na gaggawa a fadar shugaban kasar Amurka, domin magance matsalar shishshigin zabe a kasar
Amurka na barazanar kakaba takunkumin nan take don hana Rasha da kuma duk wani dake kokarin yin shishshigi yanzu ko kuma nan gaba a zabubbukan Amurka
Shugaba Trump, ya ayyana wannan shiri ne a wani zaman gaggawa da aka gudanar jiya Laraba, lokacin da ya sanya hannu a kan wata dokar shugaban kasa da ta bada izinin aza takunkumin tattalin arziki da wasu hukunce hukunce kan duk wani mutum ko kungiya ko kuma kasa da ta tsoma hannu a cikin zaben tsakiyar shekara da za’ayi a ranar 6 ga watan Nuwamba
An zartar da wannan doka makonni takwas kafin masu zabe su kada kuri’a da kuma kare hare hare kan shirye shiryen zaben Amurka, wanda ya hada da Injinan zabe, da kuma bayanan masu zabe, kutse akan 'yan takara ko kuma jam’iyyun siyasa gami da kamfe da bayanai marasa inganci
Shugaban Amurka Donald Trump, yace kare rayuka "shine babban abunda yafi baiwa matukar muhaimmanci" yayinda mahaukaciyar guguwa da ruwan sama da aka yiwa lakabin "Florence ta auna yanki dake gabar teku mai fadin kilomita 40 a kudu maso gabashin Amurka
Kuma zamu tunkare ta," shugaba Trump ya fada jiya Laraba
Shugaban yace yayi magana da gwamnonin jihohin Carolina ta kudu data arewa, jihohi biyu dake kan hanyar da guguwar zata rasha
Masana yanayi a cibiyar kula da iska masu tsanani ta Amurka suna gargadin Florence zata janyo ruwan sama mai yawan sentimita 101 a wasu sassan jihar Carolina ta arewa, inda ruwan teku zai tashi da tsawon mita hudu, fiyeda tsawon wasu gidaje
Wakilan majalisar dokokin Amurka 'yan Democrats da Republican, wadanda kusan dangantakar su tamkar ta kare da kenwa, sun hada karfi don aiki muhimmi, haramta yanka mage da kare a zaman abinci
Dokar wacce dan jam'iyyar Republican Vern Buchanan, daga jahar Florida da Alcee Lamar Hastings, dan Democrat suka gabatar, ta sami amincewar majalisar wakilan Amurkan a jiya Laraba
Dokar ta ayyana tarar dala dubu biyar, akalla Naira milyan daya da dubu dari takwas, kan duk wanda aka kama yaci da saninsa, ko ya kashe, ko yayi safara, ko ya saya, ko ya sayar, ko ya bada kyautar naman kenwa ko kare a zaman abinci
Amma dokar tayi uzuri ga wadanda suka yi a zaman wata al'ada ko sharadi na addini, kamar yadda wasu kabilun indiyawa suke yi
Shugaban Amurka Donald Trump ya bayyana cewa, fadar White House a shirye take tsaf, yayin da guguwar teku take kadowa ta dira a gabar tekun gabashin kasar
Guguwar tekun da aka ba lakabi Florence tana da hatsarin gaske da karfin maki hudu wadda take gudun kimanin kilomita dari biyu da ishirin cikin sa’a guda
Masu harsashe sunce suna kyautata zaton guguwar ruwan zata kasance da karfi a lokacin da zata isa jihohin Carolina ranar alhamis ko jumma’a da safe
Akwai yiwuwa guguwar ta Florence ta karkata ta nufi jihohin Virginia da Maryland da Delaware da kuma gudummuwar Kwalambiya dake kan hanyarta
Jiya Talata shugaba Trump ya sa hannu a takardar da ta ayyana jihohin Carolina da Virginia a matsayin inda ake da bukatar gaggawa
Abinda zai bada damar bada agajin gwamnatin tarayya
Ya kuma shawarci wadanda ke zaune a wadannan jihohin su fice domin lamarin zai yi munin gaske
Amurka ta rufe ofishin Falesdinawa da aka bude shekaru 25 da suka gabata domin ta tilastawa Falesdinawan komawa kan teburin shawarwari da Israila
Litinin gwamnatin shugaba Trump a nan Amurka ta ba da sanarwar rufe ofishin Falasdinawa da ke Washington DC babban Birnin Amurka
Gwamnatin Amurka ta ce ta dauki matakin ne domin Falesdinawan sun ki su koma kan teburin shawarwari da Israila
Dalili ke nan da Amurka ta ce a rufe ofishin sai ranar da Falesdinawan suka yadda su soma tattaunawa da Israila tare da Amurka a matsayin mai shiga Tsakani
Manufar Amurka ita ce ta tilastawa Falesdinawan su bi umurninta saboda wani kwamiti da Amurkan ta kafa na kirkiro hanyar sasanta bangarorin biyu
Kafofin labaru kamar jaridar Vanguard ta Nigeria sun ruwaito cewa Amurka ta fusata da Falesdinawa domin yunkurin gurfanar da Israila gaba kotun kasa da kasa da ke binciken manyan laifuka
Falesdinawan sun bukaci kotun ta biniciki Israila akan sake gina wasu matsuguni a a gabar yammacin kogin Jordan da kasha kashen dauki dai dai da Israila ke yi masu
Saeb Erekat, sakataren kungiyar Falesdinawa y ace” wannan wata manuniya ce ga manufar gwamnatin Trump, ta ladaptar da Falesdinawa tare da katse taimakon kudin da kungiyarsa ke samu domin ayyukan jinkai da suka hada da samar da kiwon lafiya da ilimi” Falesdinawa suna ganin ba komi ba ne illa bita da kulli da Amurka ke yi masu
Saidai jami’an gwamnatin Amurka sun zargi Falesdinawa da keta ka’idar yarjejeniyar da suka cimma na ci gaba da barin ofishinsu a bude a Birnin Washington
Idan an tuna shekaru 25 da suka gabata aka sa hannu a Fadar White House a yarjejeniyar da nufin kawo sulhu tsakanin Falesdinawa da Israila
Husam Zamlot shugaban ofishin Falesdinawa a nan Washington ya fada wa ‘yan jarida a Ramallah cewa “Amurka ta dauki matakin ne domin ta kare Israila daga manyan laifukan da ta aikata kuma ta na ci gaba da aikatawa a yankunan Falesdinawa”
Falesdinaw sun sha alwashin ci gaba da kokarin gurfanar da Israila a gaba kotun kasa da kasa tare da cewa ba za ta amince da duk wata shawara daga Amurka ba, a saboda yadda Amurka ta amince da Birnin Qudus a matsayin babban Birnin Israila
A yau talata Amurkawa suke bakin cikin zagayowar ranar harin ta’addancin 11 ga satumba wanda ya kashe akalla mutane dubu 3 a jihohin New York, da Virginia da kuma Pennyslvania a nan Amurka
Shugaban Amurka Donald Trump, ya halacir bikin zagayowar ranar 11 ga satumba a Shanksville a jahar Pennyslvania kusa da inda jirgin saman kamfanin united mai lambar tafiya casa’in da uku ya fadi bayan da fasinjojin cikin jirgi suka kwace jirgin daga yan kungiyar ta’addancin al-qaeda da suka yi fashin jirgin
A ayyanawar shugaban kasar na shekara shekara, ya ayyana 11 ga satumba a zaman ranar kishin kasa, Trump yace wannan mummunar aika aika bata dakushe kudurin kasar akan yanci ba
Shi kuma, mataimakin shugaban kasa Mike Pence yana halartar bikin a ma’aikatar tsaron Amurka ta Pentagon ga iyalan wadanda aka kashe lokacin da jirgin saman da aka yi fashin sa ya afkawa ginin
A can birnin New York kuma, daruruwan mutanen da suka tsira da iyalan wadanda suka mutu zasu ko kuma sun taru a inda tagwayen ginin cibiyar hada hadar kasuwancin kasa da kasa take kafin jiragen saman guda biyu da aka yi fashin, su suka afkawa ginin
Amurka, jiya Litini, ta ce ba za ta ba da hadin kai ba ta kowace fuska ga Kotun Kasa da Kasa ta Shari'ar Manyan Laifuka dake birnin Hague, muddun ta gudanar da bincike kan zargin aikata laifukan yaki da ake ma sojojin Amurka da kuma jami'an leken asirinta a kasar Afrghanistan
Mai Bayar da Shawara ga Kasa Kan Harkokin Tsaro John Bolton ya gaya ma wata kungiyar rikau mai ra'ayin fedaraliyya a birnin Washinton DC cewa kotun ba ta ma da hurumi kan Amurka da mutanen kasashen da ba su rattaba hannu kan yarjajjeniyar kafa kotun a 2002 ba
A lokaci guda, Bolton ya ba da sanarwar cewa Ma'aikatar Harkokin Wajen Amurka za ta rufe wani ofishin Kungiyar gwagwarmayar 'yantar da Falasdinu (PLO) a birnin Washington DC a matsayin martanin kudurin Falasdinawa na ganin kotun ta hukunta Isira'ila, saboda kuma Falasdinawa sun ki tattaunawa kai tsaye da kasar Isira'ila kan batun zaman lafiya
Babban jami'in Falasdinu Saeb Erekat ya ce barazanar rufe ofishin da gwamnatin Trump ta yi ba za ta tsorata gwamnatin Falasdinu kan aniyarta ta maka Isira'ila a kotun duniya ba
" 'Yancin Falasdinawa ba abin cafanarwa ba ne, don haka ba za mu mika wuya ga barazana da ingizawar da Amurka ke yi ba," a cewar sa jiya Litini
A jihar California wutar daji ta tilasta rufe wata babbar hanya data rasta illahirin yammacin Amurka har zuwa jiya Lahadi sakamakon wutar d a take ci babu kakkautawa a arewacin jihar
Wutar da tuni ta kona kadada dubu 16 da 600, ta tilasta rufe hanyar da ake kira Interstate 5, na tsawon kilomita 72, babbar hanya ce a ake zirga zirga kasuwanci mai yawan gaske, kwanaki biyar kenan wutar tana ci
Wutar ta tilastawa matuka manyan motoci su arce su bar motocin nasu
Jami'ai suka ce akalla manyan motoci 17 ne matuka suka gudu suka bar su, a cikin su 5 tuni wuta ta kone su
Jami'an 'yan kwana-kwana suka ce tun ranar laraba wuta r ta tashi, sun hakikance take taken mutane ne suka haddasa ta, sai dai basu san ko dagangan aka cunnata ba
Wani babban jami’i a ma’aikatar harkokin wajen Amurka ya hakikance cewa Korea ta Arewa yakamata ta fara nunawa Amurka alamar zata cika alkawari, idan Pyongyang din tana bukatar komawa kan teburin tattaunawa da Amurka
Masu tattaunawa daga Amurka da Korea ta Kudu suna kai komo a kan batun kawo karshen shirin kera makaman nukiliyar Korea ta Arewa da aka cimma a cikin watan Yuni, a taron kolin tsakanin shugaban Amurka Donald Trump da na Korea ta Arewa Kim Jong Un
Duk da nasarorin da ake hasashen samu, akwai kuma cikas da ake huskanta na rashin samun tabbas daga Korea ta Arewa da kuma bukatunta ga na neman tabbacin tsaro da kuma yi mata wasu alkaura kafin ta amince ta wargaza makamanta nukiliyarta
Amma shi babban jami’in na Amurka, Andrea Thompson mai kula da tattalin makamai da tsaron kasa da kasa karkashin sakataren harkokin wajen Amurka, ya fadawa manema labarai a nan Washington jiya Juma’a cewa, ba zasu baiwa Korea ta Arewa wani tabbaci ba, har sai ta aiwatar da abubuwa da ta fada a baya
Yace yakamata jami’ai daga Pyongyang su fara daukar matakin aiwatar da bangarensu na yarjejeniyar da aka kulla a Singapore, yana nufin alkawarin da suka dauka na wargaza makamansu na nukiliya
'Yan Majalisar Tarayyar Amurka da wasu tsoffin jami'an diflomasiyya, jiya Alhamis sun bukaci da a kakaba ma kasar Rasha takunkumi mai tsanani, to amma sun jaddada muhimmancin bullo da matakan da za su ja hankalin Rasha ba tare da yin illa ga Amurka ko kawayenta na Turai ba
"Babu tantama ko kadan, cewa dole ne Shugaban Rasha Vladimir Putin ya dandana kudarsa saboda abin da ya aikata, kuma Amurka za ta iya kakaba takunkumin da zai janyo matukar asara ga Rasha," Ciyaman din sashin banki a Majalisar Dattawa, dan Republican daga Idaho Mike Crapo, ya fadi a zaman da aka yi cewa, "Mu na bukatar Rasha ta gaggauta yin sahihin canji a halayyanta," a cewar wani babban mamban kwamitin, dan jam'iyyar Dimokarat, Sherrod Brown mai wakiltar Ohio, wanda ya kara da cewa, "Har yanzu ba mu fara ganin wani canji ba
A yayin zaman na jiya Alhamis, tsohon Jakadan Amurka a Rasha, Michael McFaul, ya yi kira ga 'yan Majalisar Tarayyar Amurka da su dada matsa lamba ma Rasha
"Dole hukunci ya biyo bayan duk wani mummunan laifi
Ina kira kare ku, da ku kara azama
Sakataren harkokin wajen Amurka Mike Pompeo ya gana da sabbin shugabannin gwamnatin Pakistan, inda bangarorin biyu suka amince zasu sabunta matakai domin inganta dangantaka tsakanin su data tabarbare, sannan su hada hanu domin ganin an samu zaman lafiya a Afghanistan
Dangantakar dake tsakanin Amurka da Pakistan, wadanda a hukumance kawaye ne a yaki da ta’addanci, ta samu matsala a shekarar da ta gabata, kan zargin cewa Pakistan tana taimakawa ‘yan kungiyar Taliban domin a ci gaba da samun tashin hankali a kasa makwabciya watau Afghanistan
Sakatare Pompeo, wanda babban hafsan hafsohin sojan Amurka, Janar Joseph Dunford, ya rufawa baya a wannan ziyara, sun yi wata ganawa da Ministan harkokin wajen Pakistan Shah Mehmood Qureshi
Daga bisani kuma jami’an na Amurka sun gudanar da wani taro daban daban da Fara Minista Imran Khan, da Janar Qamar Javed Bajwa, babban hafsan hafsohin sojin Pakistan
Babban jami’in diplomasiyar Amurka ya bi a hankali wajen nuna kwarin gwiwarsa, game da yadda sakamakon ganawar tasu zata kasance
Kasashen biyu sun sha kokarin karfafa dangantakar tsaro da siyasa tsakaninsu
Matsin lambar Amurka akan India na ta dakatarda sayen mai Rasha makamai daga Rasha, kasar da India ke dauka a matsayin kawa a yankin Wannan batun na cikin  muhimman batutuwa da za a tattauna akai a yayinda India da Amurka ke shirin yin muhimmin taron tuntubar juna da zummar karfafa dangantakar siyasa da dabaru
Sakataren harkokin wajen Amurka Mike Pompeo da sakataren tsaron Amurka Jim Mattis za su gana da takwarorin aikinsu, wato ministar harkokin wajen India Sushma Suwaraj da kuma ministan tsaro Nirmala Sitharaman a birnin New Delhi gobe Alhamis
Ganawar, wadda aka dage har sau biyu a baya, na zuwa ne a daidai lokacin da ake kokarin karfafa dangantaka yayinda kasashen ke kokarin daukar matakan samun daidaito da China
Wani batun kuma da za’a tabo a goben shi ne karfafa wata yarjejeniya wadda za ta ba India damar shiga tsarin fasahar zamani na yin makamai da kuma ba dakarun damar yin musayar bayanai
Sakataren harkokin tsaron Amurka Jim Mattis ne ya bayyana cewa kokarin da ake yi na maido da zaman lafiya a Afghanistan na samun ci gaba
Yinkurin da ake yi na kawo karshen yakin shekaru 17 da Amurka ke jagoranta a Afghanistan na samun goyon baya, a cewar sakataren tsaro na Amurka, Jim Mattis
Ko da yake ya ambaci “hanyar tattaunawa a bude ta ke,” Mattis bai fadi tattaunawar sharar fagen da rahotanni suka ce an yi tsakanin Amurka da ‘yan Taliban a Qatar ba
Idan hakan ya tabbata, to wannan ce za ta zama ganawar kai tsaye ta farko da Amurka ta yi da Taliban a cikin shekarun da suka gabata
Haka kuma Mattis bai ce ko akwai wasu sabbin abubuwa da suka kai ga yin wannan nazarin ba
Amma duk da haka, ya ambaci yarjejeniyar tsagaita wuta ta kwanaki 3 da ‘yan Taliban da gwamnatin Afghanistan suka ayyana a farkon shekarar nan
Shugaban Amurka Donald Trump ya bayyana cewa, kalaman da aka Ambato da kuma labaran da aka wallafa a wani littafi a kan shugabancinsa, kage ne dake cike da nufin damfarar jama’a
Littafin da aka rubuta dangane da shugabancin Trump, da wani dan jarida da ake dorawa alhakin sauke shugaba Richard Nixon daga karagar mulki, ya bayyana gwamnati mai ci a matsayin wadda take neman kifar da kanta da kanta, da kuma rudani cikin watanni goma sha tara na farko da kafa gwamnatin
Littafin da ake kira “Tsoro: Shugaba Trump a fadar White House, mai shafi dari hudu da arba’in da takwas, da Bob Woodward ya rubuta,wanda za a fitar ranar goma sha daya ga wannan watan na Satumba, ya bayyana cewa, mataimakan shugaban kasa suna satar takardun bayanai a kan teburinsa da kuma daukar wadansu matakai da nufin yiwa shugaban kasa yankan baya
Littafin ya bayyana Trump a matsayin wanda bai san abinda ke faruwa a kasashen duniya ba, da kuma fadar dake cike da kurakurai da kuma mummunan rashin jituwa tsakanin mukarraban shugaban kasa
A sakon da ya buga a shafinsa na twitter jiya Talata da yamma, shugaba Trump ya kuma nemi sanin ko Woodward sojan hayar jam’iyar Democrat ne
Shugaban Amurka Donald Trump ya gargadi kasashen Siriya da Rasha da kuma Iran, a wani sakon da ya tura ta kafar ‘Twitter’ jiya Litini, cewa akul su ka yi abin da ya kira, “babban kuskuren da ka iya haddasa matsalar jinkai” ta wajen kai hari kan lardin Idlib da ke hannun ‘yan tawayen Siriya
Tunda da farko a jiya Litini din, Iran ta nuna goyon bayanta ga wani shirin da Siriya ke yi na kai harin sake kwato ‘yanki daya tilo da ya rage a hannun ‘yan tawayen, ta na mai cewa ya kamata a kakkabe wadanda ta kira ‘yan ta’adda daga yankin Idlib na arewa maso yammacin Siriya
Ministan Harkokin Wajen Iran Mohammed Javad Zarif ya je Dimashku jiya Litini don ganawa da takwaran aikinsa da kuma Shugaba Bashar al-Assad
A halin da ake ciki kuma mutumin da shugaba Donald Trump ke so ya zama babban Alkalin Kotun Kolin Amurka, alkalin kotun tarayya Brett Kavanaugh, na iya fuskantar tambayoyi masu tsanani kan batutuwa dabam-dabam yayin tantance shi a Majalisar Dattawa a yau dinnan talata, ciki har da matsayinsa kan zubar da ciki da luwadi da kuma ikon shugaban kasa
Pakistan tayi watsi da rahotanni da suke nuni da cewa Amurka ta soke tallafin soja na kudi dala milyan 300 da take baiwa kasar,tana mai cewa kudaden bashi ne da kasar take bin Amurka, wadanda ta ce ta kashe wajen yaki da ta'addanci
Ministan harkokin wajen kasar Shah Mehmood, ne ya bayyana haka bayan da ma'aikatar tsaron Amurka ta bayyana cewa ta soke baiwa Islamabad tallafin, saboda kasar ta gaza daukar matakai kan kungiyoyin 'yan ta'adda da suke cikin kasar
Wannan sabon rikici da yake tashi a dangantakar da take kara tsami tsakanin kasashen biyu, yana zuwa ne ana saura kwanaki sakataren hakokin wajen Amurka Mike Pompeo da kuma baban hafsan hafsoshin Amurka Janar Joseph Dunford, su kai ziyara kasar dake kudancin Asiya
A halin da ake ciki kuma, shugaban hukumar MDD dake tallafawa 'yan gudun hijira na falasdiu, yace hukumar zata ci gaba da tallafawa Falasdinawa, a kuma dai dai lokacin da Amurka ta bada sanarwar kawo karshen gudumawar kudi da take baiwa hukumar
Shugaban Amurka Donald Trump ya sanar da majalisun kasar a jiya Juma’a aniyarsa na sanya hannu a kan yarjejeniyar kasuwanci da Mexico tsakanin kwanaki 90, bayan kammala tattaunawa da Canada ba tare da cimma wata fahimta a kan ci gaba da shirin cinikayya na kasashen arewacin Amurka wato NAFTA
Wakilin Amurka a wurin tattaunawar cinikayyar, Robert Lightizer, yace tattaunawar Amurka da Canada zata ci gaba a ranar Laraba kuma yace akwai yiwuwar Canada zata karu a cikin shirin cinikin kasashen Arewacin Amurka da shugaban kasa zai sanya hannu akai a cikin watan Nuwamba
Mai wakiltan Canada a wurin tattaunawar, ministan harkokin wajen kasar, Chrystia Freeland, ta bayyana kwarin gwiwarta cewa kasashen zasu cimma daidaito da zai amfani bangarorin guda biyu
Freeland ta fadawa manema labarai cewa akwai yiwuwar cimma yarjejeniya mai amfani ga kowane bangare, bayan tattaunawarsu da Lightizer a nan Washington
Sai dai hira da sashen labaran telbijin Bloomberg ya yi da shugaba Trump ta dauke hankali fiye da tattaunawar cinikayya tsakanin Canada da Amurka din
Gwamnatin Trump ta yanke taimakon da take baiwa Majalisar Dinkin Duniya (MDD) domin taimakawa yan gudun hijirar Falasdinu, tana mai cewar Majalisar ta nuna matukar gazawarta
Mai’aikatar harkokin wajen Amurka ta kawo karshen taimakon shekara da shekaru da take yiwa Falasdinu a jiya Juma’a, tana mai cewar gwamnatin tayi nazari sosai kuma ta fahimci Amurka ba zata iya ci gaba da bada wannan taimakon ga hukumar aiki da raba kayan taimako ta MDD
Mai Magana da yawun hukumar aiki da raba kayan taimako ta MDD Chris Gunness, yace da kakkausar murya hukumarsa ta yi watsi da wannan zargi cewa ta gaza a wurin shirye shiryenta na makarantu da cibiyoyin kiwon lafiya da shirin raba kayan taimako
Yace babban bankin duniya ya kwatanta aikin hukumar a matsayin babban alheri ga duniya, kuma bankin ya yaba mana a kan gudanar da tsarin makaranta mai inganci a yankin, wanda a koda yaushe daliban mu suna fice a kan takwarorinsu na makarantun gwamnati
A makon da ya gabata ne gwamnatin Trump tace zata yanke dala miliyon 200 daga taimako da tattalin arzikin kasar ke bayarwa ga Falasdinawa, biyo bayan nazari da tayi a kan ayyukan taimako a yammacin kogin Jordan da kuma zirin Gaza
Kamar yadda masu lura da al'amura da dama su ka yi hasashe tun farko, ana cigaba da jinjina da kuma karrama marigayi Sanata John McCain, wanda ya rasu kwanan nan sanadiyyar cutar kensa
Mataimakin Shugaban Amurka Mike Pence na daga cikin dinbin Amurkawan da, a jiya Jumma’a, su ka karrama tare da yin bankwana ga marigayi Sanata John McCain
Mike Pence ya ce dadadden dan majalisar dattawan Amurkan, wanda kuma ya kasance jarumi wurin yaki, ya aiwatar da manyan ayyuka - har da ma wadanda su ka fi karfinsa
Ya ce, “Shugaban kasa ya umurce ni in kasance a nan a madadin wannan kasar da ke yaba ma wannan gwani na ta, wanda ya bauta ma kasarmu a tsawon rayuwarsa a matsayin soja da kuma farar hula
” Pence ya fadi hakan ne a wurin hidimar da aka yi jiya Jumma’a a ginin Majalisar tarayyar Amurka
Daruruwan ‘yan majalisa da ma’aikatansu ne su ka halarci hidimar, wacce Amurkawa 30 ne kadai aka taba yi masu irinta a tarihin kasar
An dora akwatin gawar McCain akan wata marika, wadda ake kira catafalque (katafalk) wadda aka yi amfani da ita a karon farko a 1864, lokacin da aka dora akwatin gawar Shugaba Abraham Lincoln a kanta
Ba a gayyaci Shugaba Donald Trump wurin hidimar ta jiya Jumma’a ba, da kuma duk wani abin da ya shafi jana’isar McCain, wadda za a yi gobe Lahadi, saboda mummunar tankiyar da ta kasance tsaninsa da mamacin
Mahaifiyar McCain, wadda ta yi shekaru 106 a duniya, da matsarsa da kuma ‘ya’yansa 7 sun kasance a wurin hidimar ta jiya Jumma’a
Biyo bayan karar da Iran ta kai Amurka a kotun duniya, Amurkan ta kare matakan kakabawa Iran takunkumi da ta dauka
Amurka ta kare matakin da ta dauka na sake kakaba takunkumi akan Iran, matakin da ta ce ta dauka bisa doka, domin ta tabbatar da tsaron kasarta, tana mai cewa Tehran ba za ta iya kalubalantar matakin ba a babbar kotun Majalisar Dinkin Duniya
Mai ba da shawara a sashen shari’a a ma’aikatar harkokin wajen Amurka, Jennifer Newstead, ta yi kira ga alkalan kotun kasa da kasa, da su yi watsi da bukatar gaggawa da Tehrna ta gabatar, ta a dakatar da takunkumin da shugaba Donald Trump ya sake kakabawa Iran a watan Mayu
Sai dai ta nanata cewa, takunkumin ba su shafi ayyukan jin-kai a Iran din ba
Akwai dai yiwuwar sai an kwashe har makonni kafin kotun ta yanke shawara, kan wannan bukata ta gaggawa da Iran din ta gabatar a gaban kotun
Kotun wacce take warware rikici tsakanin kasashe,babu daukaka kara, saura dame, ko Amurka zata mutunta umarnin kotun na janyen takunkumin, shine abun jira a gani
Sakatarn harkokin tsaron Amurka Janar James Mattis ya ce kasar za ta ci gaba da shirye shiryen atisaye da Koriya ta Kudu sabanin janyewar da aka yi a watan Yuni saboda tattaunawar da shugaban Amurka da na Koriya ta Arewa suka shirya yi
Sakataren tsaron Amurka, Jim Mattis, ya ce ma’aikatar tsaron Amurka ta Pentagon, ba za ta janye atisayen da sojojinta za su yi nan gaba da Korea ta Kudu ba
“Mun dauki matakin janye da yawa daga cikin manyan atisayen sojin ne da kyakkyawar manufa, bayan taron kolin da aka yi a Singapore” Inji Mattis, wanda ke nuni da taron kolin da aka yi a ranar 12 ga watan Yuni, tsakanin shugaba Donald Trump da takwaran aikinsa na Korea ta Arewa, Kim Jong Un
Tun bayan wannan taro ne kuma, dangantaka tsakanin hukumomin Washington da na Pyongyang ta tabarbare
A ranar Juma’a, Trump ya rubuta a shafinsa na Twitter cewa ya umurci Sakataren harkokin wajen Amurka Mike Pompeo da ya soke wata ziyarar da ya shirya kai wa Korea ta Arewa saboda, a cewar Trump “ba a samun ci gaban da ya kamata, kan batun kwance damarar makamin nukiliya a yankin tekun Korean
Hukumomin na Pyongyang, sun cika alkawarinsu na maido da abin da ya saura daga gawarwakin sojojin Amurka da aka kashe a lokacin yakin Korea, sannan sun jingine duk wani shirin gwaje-gwajen makamai masu linzami, amma kuma babu wata alama da ke nuna cewa sun himmatu wajen wargaza makaman na nukiliyan kasar
Da aka tambayi Mattis ko suna duba yiwuwar komawa gudanar da atisayen sojin da suke yi, sai ya kaucewa wannan tambayar
Ranar Lahadi za a yi jana’izar marigayi Sanata John McCain a kwalejin sojojin ruwan Amurka dake Annapolis, jihar Maryland
Wasu jami’an gwamnatin Amurka a yanzu da na baya daga fannonin siyasa dabam dabam na shirin halartar taron makokin Sanata John McCain wanda za a yi ranar Asabar, daya daga cikin tarurruka na karshe da ake shirin yi don karrama dadadden dan majalisar wanda ya rasu ranar Asabar da ta gabata yana da shekaru 81 da haihuwa
A taron da za a yi a majami'ar kasa da ake kira National Cathedral dake birnin Washington, tsohon shugaba Barack Obama, da tsohon shugaba George W Bush za su yi jawabai
Tsohon sakataren harkokin wajen Amurka Henry Kissinger da Sanata Joseph Lieberman suma za su yi jawabi
Wadanda zasu raka akwatin gawar sune tsohon mataimakin shugaban kasa Joe Biden, da tsohon sakataren ma’aikatar tsaro William Cohen, da tsohon magajin garin birnin New York Michael Bloomberg, da kuma tsofaffin Sanatoci, Gary Hart, da Russell Feingold da kuma Phil Gramm
Bayan sun kawashe watanni suna muhawara tare da kai da kawowa yanzu Amurka da Mexico sun kulla yarjejeniya akan kasuwanci tsakaninsu ba tare da kasar Canada ba
Yanzu haka, Amurka da Mexico sun cimma yarjejeniyar cinikayya tsakanin su,tare da barin kasar Canada a matsayin saniyar ware, a yunkurin maye gurbin yarjejeniyar cinikayya tsakanin kasashen uku, da ake kira NAFTA, kamar yadda shugaba Donald Trump ya bayyana
Wannan sabuwar yarjejeniyar da aka kulla tsakanin kasashen biyu za a kira shi yarjejeniyar Amurka da Mexico kamar yadda shugaba Trump ya bayyana
Yace za mu yi watsi da sunan NAFTA, domin yarjejeniyar ta juma tana cutar da Amurka shekara da shekaru inji Trump
Trump ya ce wannan wata babbar rana ce ga harkokin kasuwanci, wata babbar rana ce ga kasashen mu, yayinda da shugaban yake magana a gaban manema labarai ta wayar tarho da takwaran aikinsa na Mexico Enrique Pena a ofishin shugaban na Amurka da ake kira "Oval Office
Shugaban na Mexico ya bayyana fatarsa na sabunta wannan yarjejeniyar
Shiko Trump yana kallon yarjejeniyar wacce ta share shekaru 24 a matsayin matacciya
Za’a karama margayi sanata John McCain a jihohar Arizona da nan Washington, wanda da ya rasu ranar asabar bayan ya shafe shekara guda yana jinyar cutar sankarar kwakwaluwa
Za’a fara ajiye gawar McCain a jihar Arizona, inda za’a yi wani zaman makokin da aka takaita mahalarta ranar Laraba mai zuwa, wanda kuma zai kasance dai dai da ranar cikar sa shekaru 82 da haifuwa
Al'ummar jihar zasu iya zuwa su yi mashi rakiya ta karshe a majalisar dokokin jihar
McCain zai kasance sanata na 13 da za’a ajiye gawarsa a zauren majalisar dokokin kasa da ake kira Rotunda, karamci da aka kebewa fitattun 'yana kasa‘’ a cewar wanda ya zana ginin majalisar dokokin
Za’a kuma gudanar da taro a Washington, wanda za’a yi a Cocin kasa da ake kira Washington National Cathedral ran Asabar mai zuwa
Ana sa ran cewa tsofin shuwagabnin kasa Barack Obama da George W
Bush zasu yi jawabai a wurin jana'izar
Daga nan kuma za’a bine McCain a Makabartar makarantar mayakan ruwan Amurka a yankin Annapolis dake jihar Maryland
Za a binne shi kusa da babban abokinsa lokacin da suke makarantar mai suna Admiral Chuck Larson
Hukumomi a Jacksonville, jihar Florida dake nan Amurka, sun ce wani mutum dauke da bindiga ya kashe mutane biyu kuma ya raunata wasu mutane tara daga bisani kuma ya kashe kansa a wani wurin da aka shirya wassan bidiyo ranar jiya Lahadi
Harin ya auku ne cikin wani gidan cin abinci a Jacksonville landing, wani fitaccen wurin shakatawa dake da shaguna da wuraren cin abinci a cikin garin birnin
Shugaban yan sanda Mike Williams ya ce a lokacin da aka yi harbin akwai mutane dayawa a gidan cin abincin Pizza da suka dauki nauyin gasar bidiyon NFL 19
Williams yace masu bincike na cigaba da aiki don gano makasudin harin da aka kai
Kawo yanzu dai, yace masu bincike sun yi amanna da cewa, mutum da ya kai harbin shi kadai, dan shekaru 24 ne mai suna David Katz daga birnin Baltimore a jihar Maryland, kuma yayi amfani da bindigan hannu ne
Dan bindigan da ya kai hari, David Katz tare da mutane biyu ne suka mutu yayinda sauran wadanda suka jikata na jinya a asibiti a garin Jacksonville dake cikin jihar Florida
Hukumomin jihar Florida sun ce mutane uku ciki harda dan bindigan da ya kai hari sun mutu, bayan harbin fada kan mai uwa da wabi, da aka yi a wasu kantunan da suke garin Jacksonville a jihar ta Florida
Tunda farko kafofin yada labaru sun bada rahoton cewa mutane hudu ne suka mutu, to amma shugaban yan sandan Jacksonville Sheriff Mike Williams ya ce rahotanin ba gskiya ne ba
Sheriff Williams ya ce mutane tara ne suka ji rauni, a sakamakon harbinsu da aka yi, ciki harda mutane biyu wadanda suke suka tuka mota da kan su suka je asibiti
Yace an yiwa dukkan mutane taran jinya kuma suna murmurewa
Haka kuma mutane biyu sun ji rauni a lokacinda suke kokarin arcewa harbin da ake yi
Sheriff Williams ya ce ana kyautata zaton maharin,shekarun sa ashirin da hudu ne, kuma sunansa David Katz daga garin Baltimore a jihar Maryland kuma ya kashe kan sa
Sheriff Williams bai bada wani karin haske dangane da dalilin yin harbe harben ba, amma yace kila nan da yan sa’o’i za’a samu karin bayani akan David Katz
Ta bakin mai magana da yawun mayakan saman Amurka a nahiyar Turai da Afirka, Amurkan na gina sansanin sojojin mayakan samanta a garin Agadez da zummar shawo kan mayakan sa kai da suke addabar yankin sahel
Wata jami’arsojan Amurka Auburn Davis ta fadawa Muryar Amurka cewa nan da yan watanni masu zuwa Amurka za ta kamalla gina wani sansanin sojan mayakan samaa kasar Niger inda jiragen yaki da ba su da matuka za su auna kungiyoyin yan yakin sa kai da suke gudanar da harkokin su a yankin
Mai magana da yawun mayakan saman Amurka a turai da Afrika Auburn Davis ta ce ya zuwa yanzu rundunar mayakan Amurka ta kashe dala miliyan tamani da shidda da rabi wajen gina sansanin sojan
Ta kara da cewa duka duka aikin gina sansanin zai ci kudi dala casa’in da takwas da rabi
Ta ce wannan sansanin da ake ginawa a birnin Agadez dake arewacin jamhuriyar Niger, shine sansanin mafi girma a tarihin gine gine na rundunar mayakan saman Amurka cikin nahiyar Afirka
Birnin Agadez ya kasance muhimmin wuri cikin hamadar sahara kuma a cikin sauki mayakan sa kai da masu fasa kauri daga Libya da Algeria da Mali da kuma kasar Chadi su na amfani dashi a zaman wurin yada zango
Cikin wannan makon za'a fara karrama marigayi Sanata John McCain tun daga jiharsa ta Arizona har zuwa Washington DC babban birnin Amurka inda ya kasance dan majalisar dattawa har ya zuwa lokacin mutuwarsa
Za’a karrama Senatar John McCain wanda ya mutu shekaranjiya Asabar bayan ya yi fama da sankaran kwakwalwa
Za’a yi karramawar a jihar Arizona da nan birnin Washington DC
Da farko za’a ajiye gawar Senata McCain a Phoenix baban birnin jihar Arizona, inda za’a yi bikin tunawa da shi jibi Laraba idan Allah ya kaimu, ranar da zai cika shekaru tamanin da biyu da haihuwa da yana da rai
Ana sa ran mutane za su yi layin kalon gawarsa domin yi masa ban kwana
A ranar Alhamis za’a yi adu’o’in tunawa da shi a cocin darikar Baptist a birnin Phoenix ta arewa
A ranar juma’a idan Allah ya kaimu za’a ajiye gawar senata Mccain a cikin ginin Majalisar dokokin Amurka, inda za’a gayyaci jama’a su kali gawar
Senata Mccain zai zama senata na goma sha uku da za’a ajiye gawarsa a cikin ginin Majalisar dokoki a irin girmamawar da ake yiwa Amurkawa da suka yi fice
Za’yi adu’o’in tunawa dashi a baban cocin birnin Washington DC a ranar Asabar
Ana sa ran tsoffin shugabani irin su Barack Obama da George W
Bush za su yi jawabai a zaman adu’o’in da za’a yi a nan Washington DC
Dan majalisar dattawa a Amurka John McCain ya rasu a jiya Asabar yana da shelaru 81, bayan fama da ya yi da cutar sankarar kwakwalwa, mutumin da aka kwatanta da dattijon Amurka, mai kishin kasarsa kuma gwarzo
Matarsa Cindy ta rubuta a kan shafinta na Twitter tana cewa, tana cikin alhini, kuma ta yi nasarar kasancewa a cikin mutanen da shi dan kansa yake fadin masoyansa, a wurin da ya fi so
Daya a cikin ‘ya’ya biyar na marigayin, Meghan, ita ma ta dora a kan shafinta na Twitter tana mai cewa, tana tare da mahaifinta a karshe, kamar yanda ta kasance da shi tun da farko
An fi sanin marigayi ne da wanda ya tsira a cikin fursinonin yakin Vietnam kuma ya zo ya ya yi nasarar zama dan takarar jami’iyar Republican a zaben shugaban kasar Amurka a shekarar 2008
John Sidney McCain dai cikakken mai kishin Amurka ne
Yace muna cikin kasa mai cike da walwala, kasar da komai ke yiwuwa, inji McCain a wani jawabi da ya yi a ciki watan Oktoba, a cibiyar kundin tsarin mulki ta kasa, watanni bayan an same shi da cutar sankara, inda aka ba shi lambar yabo ta Liberty
Yace Allah Ya albarkace mu, mu kuma muna kyautatawa mutane
A cikin wannan jawabin, ya kuma yi kashedi a kan irin hadari dake tattare da zamanin mulkin shuagaba Donald Trump
Bayan shekaru da dama, a matsayinsa na dan majalisar dattawan Amurka, McCain ya koma Vietnam inda ya yi kokarin karfafa alaka tsakanin Washington da Hanoi, inda ya fadawa Muryar Amurka cewa a manta baya kuma a jiri gaba
Bayan fama da cutar kansar kwakwarwa, shahararren Dan Majalisar Dattawan Amurka John McCain ya rasu yau dinnan
Iyalan Sanatan Amurka John McCain sun ce ya rasu dazun nan, kwana guda bayan sun sanar cewa ya daina yin jinyar cutar kansar kwakwalwa, a cewar kafar labaran Fox News ta nan Amurka, McCain ya rasu ya na da shekaru 81 a duniya
Jiya Jumma’a su ka bayar da sanarwar cewa ya daina shan magani, inda su ka ce, MacCain “ya ma yi tsawon rai” tun bayan da ya bayyana ma jama’a bara cewa ya na da wannan cutar
Marigayi McCain ya yi ta jinyar wannan mugunyar cuta ta kansar kwakwalwa tun daga watan Yulin 2017
Duk da yinkurin da ya yi har sau biyu na neman zama Shugaban Amurka, wato a 2000 da kuma 2008 ba tare da nasara ba, McCain ya kasance daya daga cikin fitattun ‘yan Majalisar Dattawan Amurka
McCain, wanda dan Republican ne, ya kan hada kai da ‘yan Democrat da ma ‘yan jam’iyyarsa ta Republican, kan abuwan da su ka hada da dumamar yanayi da sauye-sauyen tsarin shigi da fici, da kuma batun ka’idar kudin kamfe
A kasar Amurka, ana fadin cewa babu wanda yafi karfin doka, koda kuwa shugaban kasa ne
To ko me ke faruwa ga shugaban kasa idan aka same shi da aikata laifi?
Wannan itace tambayar da ake ta yi a cikin wannan makon a Amurka, biyo bayan amincewa da aikata laifin take dokokin kudi na yakin neman zabe da tsohon lauyan shugaba Dopnald Trump, Michael Cohen ya yi, wanda yace ya aikata laifukan ne da umarnin dan takara na laokacin
A wurin wani taron gangami a jihar Virginia ta Yamma a ranar Laraba, Trump ya yi watsi da wannan batun matsalolin shari’a, ya gana da magoya bayansa
Trump yace a karkashin mulkin mu Amurka tana kara yin nasara kuma tana kara samun daraja a idon duniya
Amurka itace gaba da komai, yayin da jama’a suke Shewa
Amma kuma amincewa da aikata laifi da Cohen ya yi da kuma hukuncin tabbatar da laifuka a kan tsohon manajan kyemfen Trump, Paul Manafort, ya baiwa jami’iyar Democrat wani sabon makamain siyasa da zata shiga zaben rabin wa’adin shugaban kasa da za a yi nan bada dadewa ba
Shugaban 'yan Democrat a majalisar dattawa Chuck Schummer yace, idan abokai na daga bangaren Republican suka ja baki suka yi shuru a kan wannan batu, kenan hakan na nufin jami’iyarsu tana da hadin baki ga wannan dabi’ar rashawa da shugaban kasa ya dabibaye kansa dasu
Inji Schummer a wani jawabi da ya yi a zauren majalisar
Masu fashin baki a kan harkokin doka sun fada a wannan mako cewa, akwai yiwuwar shugaba Trump yana da hannu a take dokokin kyemfe da Cohen ya amince da aikatawa kuma hakan zai iya jefa shugaban kasa cikin matsalolin shari’a
Wasu sabbin jerin kudaden haraji kan harkokin cinikayya da Amurka da China suka kakabawa junansu, sun fara aiki a jiya Alhamis
A farkon watan nan Amurka ta ayyana cewa za ta kara kudaden haraji akan kayayyakin China da ake shiga da su Amurka da kashi 25, wadanda kudinsu ya kai dala biliyan 16, dadi akan harajin da ta saka akan kayayyakin Chinan da kudinsu ya kai dala biliyan 34, a watan Yuli
Ita ma China ta bi sahun Amurkan wajen mayar da martani da makamacin kudaden harajin da aka saka mata
A jiya Alhamis, ma’aikatar cinikayya ta China, ta fitar da wata sanarwa, inda ta soki sabbin kudaden harajin, matakin da ta ce ya sabawa ka’idojin kungiyar cinikayya ta Duniya - WTO, tana mai cewa, za ta shigar da koke kan matakin da Amurka ta dauka a gaban kungiyar
Sabbin kudaden harajin da Amurka da Chinan suka sakawa junansu, na zuwa ne bayan da aka yi zaman kwana guda, daga cikin kwanaki biyu da suka shirya za su yi a Washington, domin neman maslahar wannan takaddama ta cinikayya
Masu shigar da kara a madadin gwamnatin tarayyar Amurka sun ba David Pecker nai mujallar National Enquirer rigar kariya daga duk wani tuhuma bisa ga shaidar da ya bayar akan abun da ya sani game da abun kunyar da shugaba Trumpa aka ce ya aikata
Rahotanni sun ce, masu shigar da kara a matakin gwamnatin tarayya a nan Amurka, sun bai wa wani mutum mai gidan wata mujalla rigar kariya daga duk wata tuhuma, mutumin da ya kasance jigo a binciken da ake yi akan tsohon lauyan shugaba Donald Trump, wato Michael Cohen
Shugaban kamfanin gidan mujallar National Enquirer, David Pecker, ya hadu da masu shigar da kara, wadanda inda ya zayyana musu alakar da ke tsakaninsa da Cohen da Trump, da kuma wasu kudaden toshiyar baki da aka biya wasu mata biyu, gabanin zaben 2016, kamar yadda jaridar Wall Street Journal ta ruwaito a rahotonta, wanda ya ambato wasu mutane da ke da masaniya kan wannan badakala
Saboda irin bayanan da Pecker ya fada a zaman da suka yi da masu shigar da karar, aka ba shi rigar kariyar cewa ba za a tuhume shi da aikata wani laifi ba, a cewar jaridar ta Wall Street Journal
A farkon makon nan ne, Cohen ya amsa cewa ya aikata laifi, karkashin wata yarejejeniya da aka kulla, bayan da ya zayyana irin rawar da mujallar ta National Enquirer ta taka wajen biyan wata fitacciyar mai shirya fina-finan batsa, Stormy Daniels da wata mata mai suna Karen McDougal, wacce ta yi suna a fannin bayyana a mujallar batsa ta Playboy, domin su yi shiru da bakinsu kan zargin nemansu da ake zargin Trump ya yi ta hanyar lalata
Wasu takardun kotu, sun nuna yadda shugaban mujallar ta National Enquirer, ya taimaki Trump, domin a kaucewa wallafa labaran batanci akan Trump a lokacin yakin neman zabe
Shi dai Pecker ya taimaki Trump ne, ta hanyar ganowa tare da sayen labaran abin fallasa na nema-neman mata da ya yi, domin a kaucewa wallafa su a jaridu
John Bolton mai ba shugaban Amurka shawara akan harkokin tsaro ya gargadi Rasha kada ta yi kuskuren yiwa zaben wannan shekarar katsalandan yayinda yake tattaunawa da takwaran aikinsa na kasar Rasha din
Mai bai wa shugaban Amurka shawara kan harkokin tsaro na kasa John Bolton, ya gargadi takwaran aikinsa na Rasha, da kada su kuskura su yi katsalandan a zaben tsakiyar wa’adi da za a yi a watan Nuwamba
Bolton ya fito karara, ya ce Amurka a shirye take ta dauki duk matakan da suka dace, domin hana hakan daga aukuwa
Bolton ya yi wadannan kalaman ne a Geneve, inda ya hadu da Darektan harkokin tsaron kasa na Rasha, Nikolai Patrushev
A cewar Bolton, wannan batu na gargadi da ya yi wa Rashan, shi ya hana fitar da wata matsaya ta hadin gwiwa daga bangarorin biyu a karshen taron, wanda shi ne na farko da manyan jami’an kasashen biyu suka yi, tun bayan ganawar Shugaba Trump da takwaran aikinsa na Rasha, Vladimir Putin suka yi a Helsinki a watan da ya gabata
Hukumomin tattara bayanan sirri a nan Amurka dai sun ce lallai Rasha ta yi katsalandan a zaben kasar a zaben 2016, zargin da Rashan ta sha musantawa
Shugaban kwamitin gudanarwa na Jam'iyyar Democrat Bob Lord ya shaidawa hukumar FBI nasarar da suka samu na tarwatsa wani yunkurin star bayanan masu jefa kuri'a a yayin taronsu da suka yi a Chicago
Kwamitin gudanarwa na Jam’iyyar Democrat ya sanar da hukumar binciken manyan laifuka na kasar (FBI) cewa yayi nasarar tarwatsa wani yunkurin satan bayanai dake runbun adana bayanan masu jefa kuri’a
Bob Lord babban jami’in tsaro na wannan kwamitin ya yi wa shugabanin jam’iya bayani akan wannan yunkurin da aka yi
Ya dai yi musu bayanin ne a wajen taro da aka yi jiya laraba a birnin Chicago
Lord yace wannan yunkurin ya nuna a zahiri cewa a ko da yaushe akwai barazanar da ake huskanta musammam da yake ana dunfarar lokacin zaben rabin wa’adi, sai dai yace amma ba zasu yi kasa a gwiwa ba
Sai dai dama tun a zaben shugaban kasa na shekarar 2016 ne ake ta samun gutsiri tsoma akan runbun tattara bayanai na Jamiyyar Democrat, lokacin da Rasha ta samu shiga cikin sa abinda ya haifar da Baraka tsakanin ‘yan takarar jamiyyar Democrat su biyu wato Hillary Clinton da Bannie Sanders
Rasha ta sha karyata wannan zargi
'Yar majalisar ta na kuma neman hukumar tara harajin Amurka ta bayyana harajin 'Yan takara
Wata ‘yar majalisar dattawan Amurka Elizabeth Warren ta gabatar da kudurin da zai yi garambawul a dokokin yaki da ayyukan cin hanci da karbar rashawa a gwamnatin kasar, wanda zai zo da sabbin matakan da za su takaita yin kamun kafa wajen wasu jami’an gwamnati, da wasu dokoki da za su kiyaye harkokin ajiyar kudaden jami’ai, da kuma matakan tabbatar da an yi gaskiya da adalci da zummar bayyanawa jama’a yadda ake fitowa da tsare-tsaren manufofin kasa
A lokacinda take maganar a cibiyar ‘yan jaridun Amurka dake nan Washington jiya Talata, ‘Yar majalisar daga jihar Massachusetts ta ce canje-canjen za su magance abinda ta kira “abubuwa mafi muni da ba a sani ba akan yadda ake amfani da kudi wajen sarrafa harkokin gwamnatin Amurka”
Daya daga cikin abubuwan da kudurin ya kunsa shine neman hukumar tara harajin kasar da ake kira IRS a takaice, ta rinka fidda bayannan harajin shugaban kasa, da mataimakinsa, da na ‘yan majalissa, da kuma na kamfanoni ko kungiyoyin da ba na neman riba ba, da ‘yan takarar suka mallaka
Kuma duk mai son zama shugaban kasa ko mataimakinsa, dole ne ya bada bayanin harajinsa na shekaru 8 baya
A yanzu haka ba a fidda wadannan takardun ba kuma an hana hukumar harajin kasar fidda su ga jama’a
A lokacin yakin neman zaben shekarar 2016, shugaba Donald Trump dan takarar shugaban kasa na jam’iyyar Republican a wancan lokacin bai bada bayannan harajinsa ba
Amma abokiyar takararsa ta jam’iyyar Democrat, Hilary Clinton a wancan lokacin ta bada na ta takardun harajin daga shekarar 2007-2015
Kalubalen siyasar shugaban Amurka Donald Trump ya karu yau Talata bayan da tsohon manajan yakin neman zaben sa, Paul Manafort ke fuskantar hukuncin zuwa gidan yari
Shugaban Amurka Donald Trump ya nuna bacin ransa yau Talata akan samun tsohon shugaban yakin neman zabensa, Paul Manafort da aikata manyan laifuka, wanda yanzu zai iya fuskantar hukuncin zaman gidan yari na tsawon shekaru masu yawa
“Wannan abin bakin ciki ne,” abinda Trump ya fadawa manema labarai kenan a tashar jiragen saman Charleston, a jihar Virginia ta Yamma, ya kara da cewa yana bakin cikin abinda ya faru ga Manafort, wanda wani gungun masu yanke hukunci suka same shi da laifuffuka har guda 8 na aikata zamba
Sai dai kuma masu yanke hukuncin a birnin Alexandria dake jihar Virginia, bayan sun kwashe kwanaki 4 suna muhawara, sun kasa iya cimma matsaya akan sauran laifuffuka 10 da ake tuhumar Manafort da su , abinda yassa alkalin kotun zartad da hukuncin cewa ba za’a iya yanke wani hukunci a kansu ba
Kotu ta samu Paul Manafort tsohon shugaban kemfen din Trump da laifi haka ma Michael Cohen tsohon lauyan shugaban ya amsa aikata ba dede ba amma da umurnin shugaban kasar yayinda yake yakin neman zabe a shekara ta 2016
Shugaban Amurka, Donald Trump ya yi korafi kan manyan laifukan da aka ce an samu tsohon manajan gangamin yakin neman zabensa, Paul Manafort da su, wadanda ka iya sa ya fuskanci hukuncin zaman gidan yari na tsawon gwamman shekaru
A jiya Talata, shugaba Trump ya fadawa manema labarai a filin tashin jirage na Yeager da ke Charleston a jihar West Virginia cewa, “wannan wani abin bakin ciki ne da ya faru” yana mai cewa bai ji dadin wannan abu da ya faru da Manafort ba, wanda aka samu da laifuka takwas na almundahana da aka tuhume shi da su
A wani lamari mai kama da wannan, wanda ake ganin babban koma-baya ne ga shugaba Trump, wanda kuma ya faru a daidai wannan lokaci da aka samu Manafort da laifi, tsohon lauyan Trump da suka dade suna aiki tare, Michael Cohen, ya amsa laifin tuhume-tuhumen da ake masa, inda har ya bayyana cewa, an biya wasu mata biyu kudaden toshiyar baki, “da nufin matakin zai yi tasiri akan zaben” Amurka, wanda dan takarar shugaban kasar a shekarar ta 2016 ya ba da umurnin a yi, watau shugaba Trump
'Yan Jam'iyyar Republican na nuna damuwa akan ra'ayoyin jama'a game da farin jinin shugaban Amurka Donald Trump
A yayinda zabukan ‘yan majalisar dokokin Amurka na rabin wa’adi da za a yi a watan Nuwamba ke cigaba da karatowa, ‘yan jam’iyyar Republican na sa ido akan farin jinin shugaba Donald Trump, wanda a yanzu yake kusan kashi 42 cikin dari
Kwarjinin Shugaba Trump ya cigaba da kasancewa kasa da kashi 40 cikin dari, bisa wasu sabbin binciken ra'ayoyin jama’a guda biyu da aka gudanar
Binciken ra'ayoyin jama'a da kamfanin Gallup ke gudanarwa mako-mako ya nuna cewa, kashi 42 cikin dari na Amurkawa suka gamsu da salon shugabancin sa yayinda kashi 52 kuma basu gamsu ba
Wani sabon bincike kuma daga jami’ar Monmouth ya gano cewa kashi 43 na Amurkawa sun gamsu da salon mulkin Trump, yayinda kashi 50 cikin dari kuma basu jin dadin salon mulkin sa
Bisa tarihi, jam’iyyar shugaban kasa ta kan yi asarar kujeru da yawa a zabukan rabin wa'adi idan farin jinin shugaban yayi kasa da kashi 50 cikin dari
Tsofaffin shugabannin Amurka Bill Clinton da Barack Obama dukansu sun rasa kujeru fiye da 50 a majalisar dokokin kasar a zabukan rabin wa'adi na farko da aka gudanar bayan hawansu mulki, kuma farin jininsu a wancan lokacin ya dan dara na Trump a yanzu
Jiya Lahadi Sakataren Harkokin Wajen Amurka ya ce kasarsa ashirye take ta ba da goyon baya tare shiga tsakanin gwamnatin Afghanistan da kungiyar Taliban domin kawo zaman lafiya
Amurka tace a shirye take, ta bada goyon baya kuma kai tsaye ta shiga cikin shawarwari tsakanin gwamnatin Afghanistan da kungiyar Taliban
Jiya Lahadi sakataren harkokin wajen Amurka Mike Pompeo yayi wannan furuci, ranar da shugaban Afghanistan Ashraf Ghani, ya bada sanarwar dala dalan shiri ko kuma yarjejeniyar tsagaita bude wuta
Tunda farko a jiya Lahadi, shugaba Ghani ya bada sanarwa tsagaita bude wuta na watani uku na kashin kanta da kungiyar Taliban, sa’o’i bayan hukumomin suka tabbatar kungiyar ta yan tawaye ta kai sumame wata gunduma dake arewacin kasar ta kama sojojin gwamnati da dama
Shugaban yace yau Litinin idan Allah ya yarda sojoji zasu daina fafatawa, matsawar suma yan tawaye sun mutunta ka’idodin yarjejeniyar tsagaita bude wutar
Tsagaita bude wutar tazo lokaci daya da bikin babar Sallah
Nan da nan ba’a ji martain kungiyar Taliban akan wannan sanarwar da gwamnati ta bayar ba
A cikin shari’ar da Amurka ke yiwa wasu mutane biyar dake gidan yarin Amurka dake Guantanamo, wanda ake zarginsu da hannu a cikin harin ta’addanci a ranar 11 ga watan Satunban 2001, wani alkalin sojoji ya umarci lauyoyin gwamnati kada su yi amfani da bayanan suka yiwa hukumar FBI, a cikin tambayoyi
Hukumar binciken manyan laifuka ta Amurka ta FBI ta yiwa mutanen tambayoyi ne, bayan an fito dasu daga wani gidan yarin hukumar leken asiri Amurka ta CIA dake boye
Alkali mai shari’a, Colonel James Pohl, ya zartar da hukunci a ranar Juma’a cewa kalaman wadanda ake tsare dasun da suka yiwa FBI, ba za a yi amfani da su a wannan shari’ar da zai kai ga hukuncin kisa ba
An yiwa wadanda ake tsare dasun tambayoyi ne yayin da ake tsare da su a wata gidan yarin Amurka dake boye a wata kasar da hukumar CIA ke rike da shi
Bayan an mikasu zuwa gidan yarin Amurka dake Guantanamo, wani mai bincike daga hukumar FBI da bai san da batun kalaman da mutanen suka yi a baya ba, shi kuma ya sake yi musu tambayoyi
Su lauyyoyi masu kare mutanen da ake tsare da su a Guantanamo sun ce tana yiwuwa an canja wani abu a cikin bayanan da suka yi a tambayoyi da jami’an FBI suka musu a baya
A kokarin kare mutanen dake tsare dasun, lauyoyinsu sun ce a binciki yanayin da hukumar CIA ta yi musu tambayoyi
Mutane biyar da ake tsare dasun sun hada ne da Khalid Sheikh Mohammed, wanda ake tuhuma da shirya harin na ranar 11 ga Satumban 2001
Takun sakar da ake yi tsakanin Shugaban Amurka Donald Trump da wasu tsoffin jami'an CIA ya dau wani sabon salo ta yadda Shugaba Trump ya dau matakin soke takardar tabbatar da zama masanin tsaro ta wasu daga cikinsu
Zaman doya da manja tsakanin Fadar Shugaban Amurka da bangaren jami’an tsaron farin kaya na karuwa, yayin da Shugaba Donald Trump da tsohon babban shugaban jami’an tsaron farin kaya ke ta kace-nace kan takardar tabbatar zama masanin tsaro
Jiya Jumma’a Shugaba Trump ya kai bugunsa na farko a wannan dauki ba dadin da ake yi, ya na mai barazanar janye takardar tabbatar zama masanin tsaro ta wani babban jami’in Ma’aikatar Shari’a, sannan ya kare shawarar da ya yanke ta soke takardar tabbatar da zama masanin tsaro ta tsohon shugaban hukumar leken asirin tsaron kasa ta CIA John Brennan tare da cewa mutane da dama sun yaba da hakan
Daga bisani, tsofin jami’an hukumar CIA sun mai da martani, inda fiye da 60 daga cikinsu su ka rattaba hannu kan wata takarda ta yi Allah wadai da abin da su ka kira, “ramuwar gayyar siyasa kan jami’an tsaron farin kaya da sauran kwararru kan harkar tsaro
A wani al'amari mai firgitarwa, Alkalin da ke shari'ar tsohon ciyaman din kwamitin yakin neman zaben Shugaba Donald Trump, Paul Manafort, ya ce an yi barazanar kashe shi
Alkalin da ake shari’ar tsohon Ciyaman din kamfe din Shugaban Amurka Donald Trump wato Paul Manafort a gabansa, ya ce an yi barazanar kashe shi kuma yanzu haka ma wasu jami’an tsaro ne ke kare shi
Alkalin Kotun Gunduma Thomas Selby Ellis ya gaya ma namena labarai jiya Jumma’a cewa, “duk inda na je, kafa ta kafar jami’an tsaro,” ya kara da cewa “kai, ko otal ma ba na iya zuwa ni kadai; ba na ma iya bayar da sunan otal din
Manema labarai sun bukaci alkalin ya gaya masu sunayen mambobin kwamitin taya alkali yanke hukunci, wato Juror, amma ya ki, ya na mai nuni da dalilai na tsaro
Alkali Ellis ya ce rayukan ‘yan kwamitin taya alkalin ma na iya shiga hadari muddun ya bayyana sunayensu, ya ce ya kamata ya kare “salamarsu da lafiyarsu
‘Yan kwamitin taya alkalin sun yi zama a karo na biyu jiya Jumma’a; yayin da Shugaba Trump ke bayyana shari’ar Manafort da “abin bakin ciki
Tsattsamar dangantakar shugaba Donald Trump da kafafen yada labaran Amurka, ta kara fadada a jiya Alhamis, a lokacin da daruruwan jaridun kasar, suka dauki wani mataki na bai-daya domin kare ‘yancin walwalar ‘yan jarida, matakin da ba a taba ganin irinsa ba
Wannan kamfe martani ne ga sukar da Trump ke yawan yi ma kafafen yada labaran kasar
Akalla jaridu 350 daban-daban a sassan kasar, aka shirya za su wallafa sharhi daban-daban na nuna goyon bayan muhimmancin walwalar ‘yan jarida da karfin da suke da shi
Matakin da jaridun suka dauka, na zuwa ne a daidai lokacin da shugaba Trump yake yawan zargin kafafen yada labarai babu kakkautawa, kan cewa suna yada “labaran bogi”, inda kamfen din ya musanta ikirarin da Trump din ke yi na cewa “su ne makiyan al’umar Amurka
A jiya Alhamis, Trump ya rubuta a shafinsa na Twitter cewa, “kafafen yada labarai masu yada labaran bogi, sune jam’iyyar adawa
Wata kotu a New York ta tuhumi wasu 'yan China 22 da yin fasakwaurin wasu jabun kaya zuwa nan Amurka
Wata kotun tarayya a birnin New York, ta tuhumi wasu ‘yan kasar Sin su 22 da laifin fasakwaurin jebun wasu kayayyaki zuwa nan Amurka, wadanda aka yi kiyasin kudinsu zai kai kusan dalar Amurka rabin biliyan
Kayayyakin na bogi, sun hada da kayan kawa da suka yi fice, kamar na jakar Louis Vuitton, da jakar adana kudi a aljihu da aka fi sani da wallet ta Michael Kors da kuma turaren Chanel
A jiya Alhamis aka cafke mutane 21 da ake zargi da hannu a wannan almundahana
Attorney Janar na Amurka, ya ce wadanda ake tuhumar, ana zarginsu ne da fasakwaurin kayayyakin da aka hada a China, wadanda na bogi ne, da aka shigo da su kasar cikin kwantena-kwantena, a matsayin ingantattun kaya, aka kuma sauke su a tashoshin ruwan New York da New Jersey
Baya ga tuhumar da ake musu ta shigar da kayan bogi, ana cajin mutanen da laifukan boye kudaden haram da yin almundahana a fannin shige da fice a Amurkan
Rasha ta ce sabbin takunkumin da Amurka ta kakabawa wani kamfanin kasarta, da wasu na China da Singapore suna da illa, kuma ba su da amfani
A ranar Laraba Amurka ta saka takunkumin akan kamfanonin uku domin ladabtar da su, saboda ta zarge su da taimakawa Korea ta Arewa kaucewa takunkumin kasa da kasa da aka saka mata
A jiya Alhamis, ma’aikatar harkokin wajen Rasha ta ce, matakin na zuwa ne a daidai lokacin da ake bukatar hadin kan kasashen duniya, kan yadda za a sasanta rikicin na Korea ta Arewa
Hukumomin Moscow sun ce takunkumin za su iya kassara tattaunawar kwance damarar makaman nukiliyan Korea ta Arewan da aka sa a gaba
Amurka ta zargi wani kamfanin kasuwancin China da abokin huldarsa na Singapore da yin wasu takardun bogi, wadanda suka taimaka wajen saukaka safarar barasa da tabar sigari zuwa Korea ta Arewa
A daya bangaren kuma, Sakataren Harkokin Kudin Amurka, Steven Mnuchin, ya ce Amurka a shirye take ta sake kakaba wasu sabbin takunkumin akan Turkiyya, muddin ba a saki Ba’amurken Pastor nan Andrew Brunson daga daurin talalar da aka mai ba
A jiya Alhamis, Mnuchin ya bayyana hakan a wata sanarwa da ya fitar yayin taron majalisar zartarwa da suka yi da shugaba Trump wanda ya samu halartar manema labarai
Turkiya ta kara kudin fito kan kayan Amurka dake shigowa kasar a wani matsayi na mayar da martani bisa abun da Amurkan ta yi kodayake Amurkan ta yi Allah wadai da matakin na Turkiya
Fadar White House ta nan Amurka, jiya Laraba tayi ALLAH waddarai da Karin kudin fiton da kasar Turkiyya tayi wa Amurka akan kayayyakin Amurka da ake shiga dasu cikin kasar
Wannan dai shine fito na fiton da kasashen biyu kawayen juna dake cikin kungiyar tsaro ta NATO suke yi a tsakanin su
Yanzu haka dai Turkiyyarta kara kudin haraji akan kayayyakin Amurka da suka hada da Motocin shiga,Giya,da gawayi da dai sauran wasu abubuwa, Karin wanda yakai na dala miliyan 533 kenan
Turkiyyar tayi hakan ko a matsayin martini na karin kudin da Shugaba Trump yayi na ninka kudin tama da karafa da kasar ke kaiwa Amurka
Wannan matakin na Amurka ko ya samo asali ne na kin da kasar ta Turkiyya tayi na sakin wani Ba’Amurke Pasto mai suna Andrew Brunson da take tsare dashi akan zargin leken asiri da kuma wasu ayyukan dake da nasaba da taadanci
Mai Magana da yawun Fadar ta White House Serah Hukabee Sanders tace wannan Karin kudin fiton da kasar Turkiyya tayi abintakaici ne domin ko ta bar jaki ne ta kama bugun taiki
Bisa duka alamu rikicin dake tsakanin Amurka da Turkiya bai nuna alamar karewa ba, maimakon hakan ya na dada fadada ne
Babu alamar tabarbarewar dangantakar Amurka da Turkiyya ta zo karshe yayin da lamarin ke ci gaba da munana
Turkiyya ta kasance mamba a kungiyar tsaro ta NATO,kawar Amurka, wacce ke dauke da wani muhimmin sansanin sojin saman Amurka da ke Incirlik, wanda ya kasance mashigi ga tekun Bahr Aswad da dakarun sojin ruwan Amurka ke yawan amfani da shi
Shugaban Amurka Donald Trump na ta fushi da kasar ta Turkiyya, saboda wani Pastor Brunson dan Amurke da take tsare da shi hade da wasu Amurkawa da ma’aikatan diplomasiyya, a cewar Sakatariyar yada labarai a Fadar White House, Sarah Huckabee Sanders
Wata majiya ta kara da cewa akwai karin takunkumi da ake duba yiwuwar saka su akan Turkiyyan
Ita Turkiyya na zargin paston mai suna Andrew Brunson da laifin yin leken asiri, ta kuma yi mai daurin talala inda ake jiran a kai shi gaban kuliya
Shugaban rikon kwarya na ofishin jakadancin Amurka da ke Ankara, babban birnin Turkiyyar, Jeffery Hovenier, ya ziyarci Paston a jiya Talata, ya kuma nemi da a sasanta lamarin cikin lumana da adalci ba tare da bata lokaci ba
Masu zanga zangar adawa da nuna bambancin launin fata sun fi masu zanga zangar ganin Amurka ta kasance kasar turawa zalla, lamarin da ya sa zanga zangarsu ba ta yi tasiri ba kamar yadda suka yi zato
Masu zanga zangar kin jinin nuna bambamci sun fi masu zanga zangar ganin kasar turawa zalla da suka yi gangamin daura da fadar shugaban Amurka ta White House jiya Lahadi a yayinda ‘yan sanda suka raba tsakanin su
‘Yan sanda sun kebe wurin da babu wanda zai shiga a dandalin Lafayette a nan birnin Washington DC, domin hana aukuwar maimatawar abinda ya faru wajen zanga zangar da yan ra’ayin Nazi suka yi a bara a garin Charlottesville jihar Virgina data buge ta zama tarzoma
An zargi wani da yace shi mai ra’ayin Nazi ne da laifin bi ta kan wata mai zanga zanga Heather Heyer yar shekara talatin da biyu da haihuwa da mota ya kashe ta
Yawancin fushin masu zanga zanga na jiya Lahadi sun baiyana ne cikin kururutawa da suka auna kan kalilan na ‘yan wariyar da suka fito, gangamin da wadanda suka shirya suka kira, gangamin kwato ‘yancin jar fata ko kuma turawa zalla
Yawancin turawan da suka halarci ganganin sun boye fuskokinsu a bayan tutoci da kellayen da suka daura a fuskosinsu
Sun ki suyi magana da ‘yan jarida
Ahalinda ake ciki kuma, lauyan shugaban Amurka Donald Trump Rudi Guliani, ya fada jiya lahadi cewa, gungun lauyoyi da suke kare shugaban kasar ba zasu kyale bincike na musmaman kan shishshigin da Rasha tayi a zaben Amurka ya yiwa Mr
Trump tambayoyi kan dalilan da suka sa ya kori tsohon darektan hukumar FBI James Comey
Juliani yace tambayar gadan zare ne mai binciken yake shiryawa Mr
An bayyana mutumin nan da hukumomi suka ce ya saci wani jirgin saman fasinja a jihar Washington a ranar Juma’a da suna Richard Russell
Dan shekaru 29 da haifuwa ma’aikaci shirya jakkukuna a cikin jirgi ne a kamfanin jiragen sama na Horizon Air
Hukumomi sun ce ya yi aiki a ranar Juama’a kuma an ga shi saye da rigar aiki, lokacin da zai je ya dauki babban jirgin kamfanin kuma ya tashi da shi
Ana sa ran ya mutu ne a lokacin da jirgin ya fadi da shi a tsibirin Ketron mai tazarar kilomita 48 kudu da filin saukar jiragen saman kasa da kasa na Takoma, inda ya tada wuta a cikin wani daji, lamarin da hukumomi suka kira da kisar kai
Wani amini ga iyalan Russell ya karanto wata sanarwa daga iyalan a jiya Asabar, yana mai cewa suna cikin bakin ciki da jin wannan labari
A jiya Asabar ne masu bincike na gwamnatin tarayya suka fara bincike a kan sata da kuma hadari da jirgin da ya faru da yammacin shekaranjiya Juma’a
Hukumomi a Washington da makwabiciya jihar Virginia sun yi wani taron hadin kai na tuna zagayowar ranar bukin 'yan kishin farar fata da ya rikide ya zama mummunar tashin hankali da ya kai ga mutuwa, kana shugaban Amurka Donald Trump ya yi kira ga hadin kai a jiya Asabar
Shugaban yaa fada a cikin sakon Twitter da ya aike a filin wasan golf a jihar New Jersey, yana mai cewar yakamata mu hada kai a matsayin mu na al’umma daya
Yace yana Allah wadai ga duk wani nau’I na wariyar launin fata da kuma tada zaune tsaye
Trump ya kara da cewa ya yi tsayin daka wurin kyautata rayuwar marasa rinjayi a kasar kana ya lashi takobin ci gaba da inganta rayuwar Amurkawa baki dayansu
Kalaman na shugaban martani ne ga wani taron da aka gudanar a bara a Charlottesville a jiahr Virginia, wanda ya sha tsananin suka akai, a lokacin da ya fada cewa akwai mutanen kirki a duk bangarorin maimakon ya yi tir da abin da ya faru
Magajiyar garin Washington Mauriel Bowser ta fada a ranar Alhamis cewa ta bada umarnin tabbatar da matakan kai agajin gaggawa kafin taron gangamin na yau Lahadi a gandun shakatawa na Lafayette Square dake daura da fadar White House
An kuma bada izinin gudanar da zanga zanga ga masu adawa da wannan taron wanda su kuma zasu yi nasu taro a nan gandun shakatawa, da wasu wurare dake kusa da gwurin
Hukumomi a Amurka sun bayyana wani Richard Russel dan shekaru 29 da haihuwa da cewa shi ne mutumin nan da ya yi kukan kura ya shiga gaban jirgin sama ya cilla sama, ya je ya rikito ya kashe kansa
An bayyana mutumin nan da hukumomi su ka ce ya sace wani jirgin saman jigilar mutane a jahar Washington ranar Jumma’a da sunan Richard Russell
Mutumin, dan shekaru 29 da haihuwa ma’aikacin kamfanin Jirgin Saman Horizon Air ne, da ke sashin kula da kayan matafiya da zakudar da jirage idan bukatar hakan ta taso
Hukumomi sun ce ya yi aiki ranar Jumma’ar, kuma ya na saye da kayan aiki, yayin da ya shiga gaban jirgin saman kamfanin Horizon Air da ke ajiye ya cilla sama
An yi imanin cewa ya mutu bayan da ya rikito da jirgin a tsibirin Ketron, mai tazarar kilomita 48 Kudu da Filin Jirgin Saman Kasa da Kasa na Seattle-Tacoma, al’amarin da ya haddasa wata babbar wutar daji
Hukumomi sun ce da niyya ya kashe kansa
Jiya Asabar hukumomin bincike na tarayya su ka fara bincken yadda aka sace tare kuma da gwara jirgin da kasa da daren ranar Jumma’a daura da Seattle
Shu'umar wutar dajin nan ta California, wadda ake zargin wani mutun da kunna ta da gangan, ta fadada da kilomita 85 murabba'i
Wata wutar daji a kudancin California wadda ta fara tashi ranar Litini da ta gabata, zuwa jiya Asabar ta karu zuwa kilomita 85 murabba’i, yayin da ‘yan kwana-kwana ke ta kokarin hana wutar lakume gidajen mutane a yankin Holy Jim Canyon
Jiragen sama na kashe wuta sun yi ta watsa sinadarin hana wuta ci akan gidaje, a sassan Lake Elsinore da sauran wuraren da ke kusa da Gandun Kurmin Cleveland na Kasa, a yayin da aka baiwa mutane wajen 20,000 umurnin barin gidajensu
Ana tuhumar wani mutum dan shekaru 51 da haihuwa mai suna Forrest Clark da tayar da wutar, wacce ake wa lakabi da Holy Fire (wato Wuta Mai Tsarki) kuma ya gurfana gaban kotu ranar Jumma’a, to amma sai aka dage sauraron karar
Wani ma’aikacin kamfanin jirgin sama a birnin Seattle na jihar Washington ya saci jirgi ya tashi da shi, kana ya yi wasan nuna bajinta kafin jirgin ya yi hatsari a tsibiri Ketron dake kudancin Puget, mai cike da dimbin jama’a da yammacin jiya Juma’a
Babban jami’in 'yan sandan karamar hukumar Pierce ya fada a wani sakonsa na Twitter cewa dan shekaru 29 da haifuwar kuma ma’aikacin kamfanin jirgin saman, ya dauki jirgin ne mai tagwayen inji daga filin saukar jiragen sama na kasa da kasa na Takoma dake birnin Seattle
Babban dan sanda ya kwatanta wannan lamari da kisar kai
Masu kula da zirga zirga jiragen sama sun ce sun ji ana kirarsa da suna Rich, ana ce masa ya sauka da jirgin
Conostance von Muehlen shine babban jami’in aikin kamfanin jiragen sama na Horizon Air, ya fada a sakonsa na Twitter yana mai cewar muna mika ta’aziyarmu ga iyalan mutane dake cikin jirgin da ma ma’aikatarmu na Horizon Air da Alaska Air
Sai dasi kamfanin na Horizon Air bai bayyana sunan mutumin da ya mutu a cikin hatsarin jirgin na yammacin jiyan ba
Nan da zuwa shekarar 2020 Amurka za ta kirkiro rundunar sojin sararin samaniya a cewar Mike Pence, mataimakin shugaban Amurka wai domin kawar da barazanar da China da Rasha ke yiwa tsaron Amurka abun da wani dan majalisar dattawan kasar na jam'iyyar Democrat ya kira shirme
Mataimakin shugaban Amurka, Mike Pence, ya ce ma’aikatar tsaron Amurka da ake kira Pentagon, ta fara daukan wasu sabbin matakai na kirkiro da rundunar soji ta sararin samaniya nan da shekarar 2020, da nufin zama cikin shiri domin barazanar da ka iya tasowa a wannan sabon filin-daga
Yayin da yake jawabi a ma’aikatar tsaron ta Pentagon a jiya Alhamis, Pence ya ce “lokaci ya yi da za a rubuta wani sabon babi a tarihin darakunmu, domin su zauna cikin shirin zuwa fagen-daga na gaba - yana mai cewa lokaci ya yi da Amurka za ta kafa dakarun duniyar samaniya
Shugaba Donald Trump ya sha kiran da a kafa rundunar ta sama -jannati a matsayin wani sabo reshen soji, domin Amurka ta samu damar mamaye sararin na samaniya
A wani sakon Twitter da ya wallafa a shafinsa, Sanata Brian Schatz, dan jam’iyyar Democrat mai wakiltar jihar Hawaii ya kwatanta wannan batun na kirkiro da dakarun a matsayin “shirme
Duk da cewa dan takarar jam'yyarsa da na jamiyyar Democrat suna keke da keke, shugaban Amurka Donald Trump na buga kirji cewa su ne zasu ci kujerar zaben na musamman da aka yi a Ohio
Shugaban Amurka Donald Trump yana bugun kirji ko kuma kurin cewa jamiyyar su ta samu galaba a zaben ranar talata da aka gudanar
To amma kuma kirga kuri’un zaben na musamman da aka gudanar a jihar Ohio dake kudu maso tsakiyar Amurka, na kujerar dan masjilisar wakilai, ana keke da keke
Jami’an zabe sunce katin jefa kuri’a har dubu 3 da dari 3 da kuma kuria, wadanda basu jihar amma zasu iya kada kuri’a har sama da dubu 5, ba’a kirga sub a tukuna , kuma a karkashin dokar jihar, ana iya daukar har kwanaki 11, ana kirga su
Gundumar da Balderson yayi galaba dama wuri ne da jamiyyar Republican ta jima tana cin zaben majilsa sama da shekaru 30 da suka gabata
Amurka ta tabbatar cewa Rasha ce ta saka wa tsohon ma'aikacin leken asirinta da 'yarsa guba a watan Maris a Birtaniya dalili ke nan da ta yanke shawarar ladabtar da Rasha da takunkumi mai tsananin gaske
Amurka ta sawa kasar Rasha takunkumi mai tsananin gaske bayan ta tabbatar cewa Rashan ce keda alhakin baiwa wani tsohon ma’aikacin leken asiri da ‘yarsa guba a kasar Britaniya a watan Maris
Maaikatar harkokin wajen Amurka tace Rasha ta karya dokar kasa da kasa domin ko tayi anfani da guba akan yan kasar ta
Wannan takunkumin wanda aka bayyana shi a jiya laraba zai fara aiki na daga ranar 22 ga wannan wata na Augusta
Kusan dukkan abinda takunkumi zai shafa zasu hada ne da lasisin fitar da kayayyakin naurorin dake da nasaba da harkokin tsaro da ake kaiwa kasar ta Rasha, musali naurar Magana adana bayanai da ire-iren su
Shugaban Amurka Donald Trump ya yi hasashe a jiya Talata cewa, Amurka da China zasu samu kyakkyawar alakar cinikayya, kuma yace alakar kasuwanci tsakaninsu zata bambanta a kan abin da aka saba gani karkashin shugabannin da suka shude
Da yake jawabi da shugabannin 'yan kasuwa da ya gayyacesu, Trump yace yana son China ta cimma bukatunta, amma kuma yana so manufofin kasuwancinta su yiwa Amurka adalci
Trump ya sha auna China a kan abin da yake cewa bata adalci a alakar kasuwancinta, kana yace yana so ya gayara al’amura ta yanda Amurkawa ma’aikata zasu amfana da wannan alakar
Trump ya aiwatar da wani shirin dora haraji na dala biliyon 30 a kan kayayyakin China, kana kuma ya fada a jiya Talata cewa akwai wani sabon shirin karin harajin dala biliyon 16 da zai fara aiki zuwa karshen wannan wata
China ta fada cewa ta shirya ta mai da martanin harajin biliyoyin dala a kan kayayyakin Amurka dake shiga kasarta
Ta kuma fitar da wata sanarwar a kan sababbin alkalumma na karuwar fitar da kaya zuwa kasashen waje a cikin watan Yuli, duk da matakan da Amurka ke dauka a kanta
Zaben na musamman na 'yan majalisar wakilan Amurka da aka gudanar a jihar Ohio, ya dauke hankali a yau Laraba, yayin da 'yan Republican da Democrat suke lura da yanda sakamakon zai kaya, wanda zai tabbatar da yanda zaben rabin wa’adi na fadin kasar zai tafi a cikin watan Nuwamba mai zuwa
Ratar tsakanin dan Republican Troy Balderson da ya wakilici jihar a majalisar dattawa sau biyu da kuma dan Democrat Danny O’Connor, jami’in adana bayanai a karamar hukumar Franklin bata da yawan da za a iya ayyana mai nasara
Ana nan ana ci gaba da kirga kuru’u, yayin da 'yan takarar ke ci gaba da nuna sun yi nasara duk da rashin samun ratar da zata raba gardama
Dan takarar na Democrat Danny O’Connor, ya fadawa taron magoya bayansa cewa, muna cikin wata gasa mai karfi kuma kune kuka sanya haka
Ina nufin ku talakawa da kuke neman kakkyawar makomar ga kasar mu
Ina matukar godiya da wannan goyon baya da kuka kyautata mana zato a wannan takarar, da abokan karawarmu suka ce bamu zamu kai labari ba
Kun nuna musu ba haka lamarin yake ba
Shugaba Trump ya ayyana nasara ga Balderson dan takarar Republican a wani sakonsa na Twitter, domin karawa kempensa da ya yi a kurarren lokaci tasiri, a gundumar da ya lashe da maki 11 a baya
Bladerson ya godewa Trump da mara masa baya, ya kuma karfafawa kansa gwiwar doke abokin takararsa O’Connor
Yace jikin Daniel O’Connor ya yi tsami a wannan takara, kuma ina zuba ido in fafata da shi a kakar zaben bana
Wasu alkalumma da ma'aikatar tsaron cikin gida ta Amurka ta fitar sun nuna cikin watanni 12 daga watan Oktoban shekarar 2016 zuwa watan Satumban shekarar 2017 mutane dubu 700 da suka shigo kasar daga kasashe goma suka wuce wa'adin bizarsu
Hukumar tsaron cikin gida ta Amurka da ake kira Homeland Security, ta ce sama da ‘yan kasar waje dubu 700 da ya kamata su fita daga Amurka ne suka wuce wa’adin da aka diba musu na watanni 12 a takardun v
bizarsu, kamar yadda kamfanin dillancin labarai na Associated Press ya ruwaito
Shi dai Shugaba Donald Trump, ya fi mayar da hankali ne kan gina katanga tsakanin kasar da Mexico, wacce za a kashe biliyoyin daloli
Amma kuma sabuwar kididdiga, wacce ake fitawar a duk shekara, ta nuna yadda bakin da visarsu ta kare, suke zama babban sanadin karuwar mutanen da suke zaune a Amurka ba tare da izni ba
Daga watan Oktoban 2016 zuwa watan Satumbar 2017, an samu mutum dubu dari-bakwai-da-daya -da-dari-tara, da suka shigo Amurka ta jirgin sama ko na ruwa, wadanda bizarsu ta wuce wa’adinta, adadin da ya haura yawan jama’ar jihar Vermont ko kuma Wyoming
'Yan Canada ne suka fi kowacce kasa yawan wadanda bizarsu ta kare da suka ki fita, sai Mexico dake biye da ita, sai Venezuela, sannan sai Birtaniya yayin da Colombia ke biye da ita, sannan sai Najeriya sai China da Faransa da Spain da kuma Jamus wacce ta cike adadin kasashe goma, da 'yayansu suke zarce wa'adin bizarsu a Amurka
Ma'aikatar kiyaye gobara ta jihar California ta ce ta yiwu a iya shawo kan gobarar dajin a cikin mako mai zuwa
Hukumomi a jihar California dake yammacin Amurka sun ce gobarar dajin ta fara ci sama da mako daya ta zama mafi muni a tarihin gobarar dajin da aka taba gani a jihar
Gobarar, da aka sanyawa sunan Mendocino Complex, ta kasu kashi biyu a wani bangaren arewacin jihar, daga nan ta zo ta hade ta kuma kona hecta 115,000 abinda ya zarta barnar da gobarar Thomas da ta faru a watan Disambar shekarar 2017
Ma’aikatar kiyaye gobara da kula da gandun daji ta jihar California ta ce ya zuwa daren jiya litinin kashi 30 ne kadai aka iya magancewa na gobarar kuma ta cigaba da karuwa
Haka kuma ya zuwa yanzu gobarar ta lalata gidaje 150
Kusan jami’ai 4,000 ne ke aikin kashe gobarar, ciki har da ma’aikatan dake tuka jiragen sama masu saukar unglu da wasu jiragen na sama dake yin feshi daga sama
Shugaban na Amurka ya ce tun bayan da ya fidda kasarsa daga yarjejeniyar makaman nukiliya da Iran, Tehren ta cigaba takala
Amurka ta sake sanya takunkumin karya tattalin arziki akan Iran wanda a baya ta taba sanyawa don hurawa kasar lamba akan takaita shirin ta na Nukiliya, amma daga baya aka dage a karkashin wata yarjejeniya da aka cimma a shekarar 2015
Shugaba Donald Trump ya sha sukar wannan yarjejeniyar ya kuma fidda Amurka daga ita watanni 3 da suka gabata, abinda ya janyo sake maida takunkumin wanda ya fara aiki a daren jiya litinin
Trump ya rubuta a shafin sa na twitter yau Talata cewa “an sake sanya takunkumi akan Iran a hukumance
” Wannan shine takunkumi mafi tsanani da aka taba sanyawa, kuma a watan Nuwamba matakin zai kara tsanani
Duk mai huldar kasuwanci da Iran ba zai yi wata harkar kasuwanci da Amurka ba
kwanciyar lafiyar duniya kawai mu na ke buakata, ba wani abu ba, a cewar Trump
Takunkumin da aka sanya zai auna bangaren kamfanonin motocin Iran, da harkar kasuwancin gwal, da wasu abubuwan masu martaba na kasar, da kuma harkokin kudaden kasar
Wata tarzoma da ta taso a birnin Chicago akan yunkurin dakile mallakar bindigogi ta yi sanadiyar harbe mutane akalla 34 cikinsu har biyar sun mutu
Ya sandan birnin Chicago nan Amurka, sunce ba za’a fi karfin su ba, bayan tarzomar ba saban ba da aka yi a karshen mako data hadasa harbin akalla mutane talatin da hudu cikin kasa da sa’o’i ashirin da hudu a cikin birnin
Biyar daga cikin wadanda aka harba sun mutu ciki harda wata budurwa yar shekara goma sha bakwai da haihuwa da aka harba afuska
Wani dan Sanda ya fadawa jaridar Chicago Sun Times cewa, wannan itace tarzoma mafi muni daya taba gani
Ana zaman zullumi kuma kila tarzomar ta kara muni
Jami’in yan sanda yace yaji mutane suna magana ta wayoyinsu ta hannu, suna shirin kai hare haren ramuwar gaiya, kuma suna kira ga wasu mutane da suma su dauki matakin kai hare haren ramuwar gaiya
A makon jiya daruruwan masu zanga zanga suka tare wani babban titin birnin Chicago, domin nuna rashin amincewar su da tarzomar da take da alaka da mallakar bindiga inda suka bukaci magajin garin Rahn Emanuel yi murabus
Har yanzu magajin garin bai ce uffa ba gameda tarzomar ta karshen mako, to amma ya bukaci a dauki karin matakan dakile yawan mallakar bindiga ba ma a birnin Chicago kadai ba, amma a dukkan jihar Illinois
A bana kurum, an kashe fiye da mutane dari uku a birnin Chicago, fiye da kowane birni a nan Amurka
Sakataren harkokin wajen Amurka Mike Pompeo ya kammala rangadi da yake a kudu maso gabashin Asia
Kafin ya bar yankin da safiyar yau Lahadi, ya gana da shugaban Indonesia Joko Widodo, inda ya fada masa cewa Amurka tana mutunta alakar tsakaninta da Indonesia, daya daga cikin kasashen duniya dake bin tafarki demokaradiya
A jiya Asabar, babban jamai’in diflomasiyar Amurkan ya gana da takwaran aikinsa na Indonesia Rentro Marsudi
Sakataren da ministan harkokin wajen Indonesia sun tattauna a kan batutuwar ci gaba da bunkasa hadin gwiwa domin tinkarar matsalolin tsaron yankin, ciki har da batun Korea ta Arewa da kuma yaki da ta’addanci, da ma wasu batutuwar harkokin kasashen waje da na fahimtar juna
Pompeo ya isa birnin Jakarta ne daga Singapore, inda aka yita samun bayanai masu cin karo da juna a kan alakar Amurka da Korea ta Arewa, duk kuwa da ci gaba da tattaunawar da ake yi a kan batun wargaza shirin makaman nukiliyar Korea ta Arewa
Rigimar Amurka da kasar Turkiyya dai na dada kazancewa ta yadda kasar Turkiyya ta mai da martani kan Amurka wacce ta kakaba ma ta takunkumi saboda cigaba da dauri wani pastor ba-Amurke kan zargin ta'addanci
Shugaban Turkiyya Recep Tayyip Erdogan, jiya Asabar ya ba da sanarwar daukar matakan ramuwar gayya kan Amurka, sanadiyyar kakaba takunkumin da Amurka ta yi ma wasu Ministocin Turkiyya biyu saboda cigaba da daure wani Pastor ba-Amurke
Erdogan ya bayyana wadannan matakan ne yayin da yak e jawabi a wani taron jam’iyyar mata a birnin Ankara
Ya ce, “Mun kai zuciya nesa har zuwa yammacin jiya
Yau ina bayar da umurnin kama kaddarorin Sakataren Harkokin Shari’ar Amurka da kuma Sakataren Cikin Gida a kasar Turkiyya,” a cewar Erdogan
Erdogan ya kara da cewa, “Masu ganin kamar za su iya sa Turkiyya ta tsorata ta wajen furta kalaman barazana da kuma kakaba takunkumi marasa kan gado lallai ba su san kasar Turkiyya ba
Amurka ta yi kira ga kasashen duniya su bada hadin kai ga tabbatar da takunkumi a kan Korea ta Arewa
Ita Pyongyang tace ta shiga fargaba ne dalilin wasu haloli da Amurka take nunawa a kan shirinta na kera makaman nukiliya
Sakataren harkokin wajen Amurka Mike Pompeo ya kiran kasashen duniya a yau Asabar da su tsaurara matakan takunkumi a kan wannan kasar da ta kebe kanta
Kalama nashi sun biyo bayan wani kashedi da Majalisar Dinkin Duniya ta yi cewa duk da takunkumin da aka dorawa shirin nukiliyar Korea ta Arewa, tana ci gaba da kerawa
Pompeo ya nanata muhimmancin tabbatar da matsin lambar diflomaisya da na tattalin arzikin domin cimma wannan manufa ta wargaza shirin nukiliyar wanda ita Korea ta Arewa din ta amince a baya
A wani martani, ministan harkokin wajen Korea ta Arewa Ri Yong Ho yace, kasarsa ta yi tsayin daka kuma ta himmantu wurin aiwatar da shirin wargaza makaman nukiliyar
A cewar Admiral John Richardson Amurka na sa ido akan atisayin da sojojin ruwan Iran ke yi a tekun Persia tare da cewa zasu tabbatar sun kare walwalar zirga zirgan jiragen ruwa a hanyoyin yankin tekun
Shugaban rundunar sojin ruwan Amurka, Admiral John Richardson, ya ce suna ci gaba da sa ido, kan atisayen da sojin ruwan Iran ke yi a Tekun Persia, kuma za su tabbatar da cewa ba a samu cikas ba wajen samun walwalar zirga-zirgar jiragen ruwa a muhimman hanyoyin da ke wannan yankin tekun, wanda Iran ta ke barazanar za ta rufe
Rundunar sojin ruwan Amurka, kan kare ka’idojin zirga-zirga akan tekun, wadanda suke ba da damar ratsawa ta wannan mashigi
Yankin na Tekun Persia, wanda ke gabar gabashin tekun a yankin mashigin Hormuz, na daya daga cikin muhimman hanyoyin fitar da kayayyaki zuwa kasashe a duniya
Kwanan nan, rundunar sojin juyin-juya halin kasar ta Iran ta IRGC, ta yi barazanar rufe wannan mashigi
Wani jami’in Amurka ya fadawa Muryar Amurka cewa, manya-manyan jiragen ruwan Iran sun hallara a wannan yanki domin gudanar da atisayen soji
A wani lamari da ba a saba gani ba, manyan shugabanni a fannin tsaron Amurka, sun bayyana a dakin ganawa da manema labarai da ke Fadar White, inda suka nuna damuwa kan yunkurin da Rasha da wasu ke yi na yin katsalandan a zaben tsakiyar wa’adin da ke tafe
Shugabannin na tsaro sun kuma yi kira jama’a su kwantar da hankulansu domin ana daukan tsauraran matakan kariya wajen dakile wannan yunkuri
“Muna ci gaba da yin karo da sakonnin da Rasha ke amfani da su wajen raunana zaben da raba kan Amurkawa,” inji Darektan hukumar tattara bayanann sirri, Dan Coats, yana mai cewa yana sane ba “Rasha ce kadai kasa da ke yunkurin yin katsalanda a fagen siyasar kasar ba
Coats ya kara da cewa, shugaba Trump ya “ba su umurnin cewa su dauki batun na katsalandan a matsayin abu mafi muhimmanci a aikinsu
Daga cikin wadanda suka hallara a wajen taron na jiya Alhamis, har da Darektan hukumar binciken manyan laifuka ta FBI, Christopher Wray, da Sakatariyar hukumar tsaron cikin gida ta Homeland Security, Kirstjen Nielsen da kuma darektan hukumar tsaron kasa, Janar Paul Nakasone
Wani binciken da Jami'ar Hawaii ta gudanar ya nuna cewa roba da glashi na kan gaba wajen haddasa dumamar yanayi
Wani binciken da aka gudanar ya nuna cewa roba na taimakawa kwarai wajen dumaman yanayi
Masana ilmin kimiyya masu rubutu a mujallar nan mai suna PLOS ONE sun fada jiya Laraba cewa leda na fitar da turiri musamman lokacin da hasken rana ya buge ta
Masanan sun gudanar da binciken su ta hanyar gwaji a kullun akan abubuwan dake da nasaba da roban da ake zuba ruwa ciki, ko kuma ledar da ake sa kayayyakin da aka yi sayayya a kantuna ko kuma wadda aka zuba abinci
Kamar yadda babban jami’in gudanar da bincike David Karl na Jami’ar Hawaii yake cewa, roba tana a matsayin abinda keda tasiri ga gilashi wanda ake sa ran yana kara dumaman yanayi
Iskar gas din nan mai launi iri daban-daban da ledan da ake sarrafawa sune kan gaba wajen samar da canjin yanayi
Sarah Hukabee Sanders sakatariyar yada labaran Fadar White House ta kare shugaba Trump bisa furucin da ya yi na cewa atoni janar din kasar ya dakatar da bincike na musamman da Robert Mueller yake yi akan zanrgin cewa Rasha ta yiwa zaben 2016 katsalandan
Sakatariyar yada labarai ta fadar White House Serah Huckabee Sanders tace ko kusa Shugaban Amurka Donald Trump baya kawo cikas ko kadan ga hukumar binciken manyan laifuka ta Amurka akan kasar Rasha na game da katsalandan din da ake tuhumar tayi a zaben shugaban kasa na shekarar 2016 wanda ya kawo shugaban kan karagar mulki
Maimako ma yana fada ne da wannan
Sanders tana magana ne da manema labarai a jiya Laraba, bayan da shugaba Trump ya bayyana bukatar kawo karshen wannan binciken na musamman
Trump dai ya ce ne binciken da Robert Mueller ya kwashe watanni 14 yana yi akan alakar Rasha da yakin neman zaben sa wani al’amari ne mara kyau
Trump yaci gaba da cewa a shafin sa na Twitter ya kamata babban mai shara’a na kasa, Jeff Session wanda yake shine alhakin kula da dokokin kasa ke hannun sa ya dakatar da wannan bita da kullin haka nan kafin yaci gaba da “zubar da martabar kasar mu”
Adadin barnar da wutar daji ta yi a California ya kara muni saboda sama da gidaje 1000 ne suka kone krmus lamarin da ya sa gwamnan jihar Jerry Brown ya yi alkawarin bada duka abun da ake bukata domin a shawo kan wutar da ta fi muni a tarihin jihar
Adadin barnar da wutar daji mafi muni tayi a jihar Califonia ya karu daga jiya Laraba, domin sama da gidaje dubu daya ne suka kone kurmus yayin da wasu dari biyu suka samu illa
Yayin da yan kwana-kwana ke kokarin kashe wutan a kusa da birnin Redding dake kilomita 600 daga arewa maso gabashin birnin San Fransisco, Gwamna Jerry Brown ya shaidawa manema labarai cewa zai aike da dukkan wani abu da ake bukata domin samun nasarar kashe wannan wutan
Sai dai kuma wata daya da samar da kasafin kudin wannan shekarar, tui har jihar Califonia ta kashe dala miliyan 130, kashi daya daga cikin hudu na kasafin kudin ta na shekara
Maaikatar kula da gandun daji da kare gobara ya fada cewa wasu gine-gine da suka kai 440 ciki harda runbunan adana kaya na cikin wadanda suka kone
Wannan gobarar dai ita ce ta 6 mafi muni a tarihin jihar
Ana ci gaba da yunkurin cusawa masu kada kuri’a zaben Amurka na tsakiyar wa’adi da za a gudanar a watan Nuwamba ra'ayi, koda yake kamfanoni masu zaman kansu da jami’an gwamnati suna dari darin bayyana takamanman wanda aka gano yana aikata hakan
Kamfanin Facebook ya sanar a jiya Talata cewa, ya rufe shafuka 32 na Facbook da Instagram saboda an samu suna da hannu a aikata ba daidai ba
Facebook ya fada a wani sakon da ya buga cewa, yanzu ne aka fara bincike don haka ba a gama tattara bayanai ba, da ya hada da ainihin wanda ya shirya wannan abu
Babban kamfanin sada zumuntan yace duk wanda ya bude wannan shafin ya wuce gona da iri har ma ya bad da kamanni fiye da yanda wata cibiyar yanar gizon Rasha ta Internet Research Agency (IRA) ta yi a baya
Wani mai fashin baki Micheal Posner, yace Facebook na bukatar wani sashe da zai kula da ayyukan Rasha
Yace Facebook da Google sun fada mana cewa basu bukatar wani dan Rasha ko kuma wani rukunin yan Rasha da zasu kula da barazanar Rasha a matsayin wata babbar matsala ta labaran karya
Kuma bamu amince da hakan ba
Abin da Rasha ke yi wata babbar barazana ce ga demokaradiyar mu, don haka Facebook da Google da Twitter suna bukatar wani rukunin yan Rasha masu gaskiya su magance wannan matsalar
Ana ci gaba da yunkurin cusawa masu kada kuri’a zaben Amurka na tsakiyar wa’adi da za a gudanar a watan Nuwamba ra'ayi, koda yake kamfanoni masu zaman kansu da jami’an gwamnati suna dari darin bayyana takamanman wanda aka gano yana aikata hakan
Kamfanin Facebook ya sanar a jiya Talata cewa, ya rufe shafuka 32 na Facbook da Instagram saboda an samu suna da hannu a aikata ba daidai ba
Facebook ya fada a wani sakon da ya buga cewa, yanzu ne aka fara bincike don haka ba a gama tattara bayanai ba, da ya hada da ainihin wanda ya shirya wannan abu
Babban kamfanin sada zumuntan yace duk wanda ya bude wannan shafin ya wuce gona da iri har ma ya bad da kamanni fiye da yanda wata cibiyar yanar gizon Rasha ta Internet Research Agency (IRA) ta yi a baya
Wani mai fashin baki Micheal Posner, yace Facebook na bukatar wani sashe da zai kula da ayyukan Rasha
Yace Facebook da Google sun fada mana cewa basu bukatar wani dan Rasha ko kuma wani rukunin yan Rasha da zasu kula da barazanar Rasha a matsayin wata babbar matsala ta labaran karya
Kuma bamu amince da hakan ba
Abin da Rasha ke yi wata babbar barazana ce ga demokaradiyar mu, don haka Facebook da Google da Twitter suna bukatar wani rukunin yan Rasha masu gaskiya su magance wannan matsalar
An maida gawarwakin sojojin Amurka hamsin da biyar da Korea ta Arewa ta mikawa Amurka makon da ya gabata, zuwa jirgin dakon kaya na ma’aikatar sojin Amurka yau Laraba, a wurin wani buki da aka gudanar a korea ta Kudu kafin a yi jigilarsu zuwa jihar Hawaii a nan Amurka
Mataimakin shugaban kasa Mike Pence, wanda shi dan wani tsohon sojan yakin Korea ne, zai halarci buki na biyu idan gawarwakin suka iso barikin sojan Amurka dake Hawaii
A wurin bukin tahowa da gawarwakin da aka gudanar a filin saukar jirage sojoji na Korea ta Arewa, kwamandan dakarun Amurka a yankin Korea, ya yi tsokaci kan muhimmancin dawowa da wadanda suka mutu a fagen daga da kuma fursinonin yaki
Yace ga jarumi, wannan wani aiki ne da ya dace kuma alkawari ne da yake dauka kafin ya je fagen daga kana hakan na ci gaba daga wani karnin jarumai zuwa wani karnin
Yace ga mahalartan, wannan wata tunatarwa ce mai muhimmanci cewa ayyukan mu ba zasu kammalu ba har sai mun gano su duka, koda kuwa zai dauki tsawon lokaci
Korea ta Arewa bata bada wani karin bayani da zai taimaka wurin gano daidaikun gawarwakin ba da ake dawowa dasu zuwa Amurka, a cewar wani jami’in tsaron Amurka a hirarsa da Muryar Amurka
A kokarin da Amurka ke yi na ganin an samu kwanciyar hankali tsakanin al'ummomin yankin Tekun Indiya da na Tekun Pacific, sakataren harkokin wajen Amurka Mike Pompeo zai gana da takwarorinsa na kasashen kudu maso gabashin Asiya ko ASEAN
Sakataren harkokin wajen Amurka, Mike Pompeo, zai gana da takwarorin aikinsa na kungiyar kasashen da ke yankin Kudu maso gabashin Asiya a Singapore da ake kira ASEAN, lamarin da ke nuni ga irin yunkurin da Amurka ke yi na ganin an samu kwanciyar hankali a tsakanin yankin tekun India a gefe guda da kuma na tekun Pacific a daya bangaren
Sai dai akwai alamun da ke nuni da cewa, batun kasar Korea ta Arewa shi zai mamaye batutuwan da za a tattauna a taron
A wannan taron koli na ministocin kasashen gabashin Asiya, Pompeo zai hadu da takwarorinsa 17, domin tattaunawa kan manyan matsalolin tsaro da ke barazana ga yankin, ciki har da batun barazanar da nukiliyan Pyonyang ke yi, da rikicin yankin tekun kudancin Asiya, da na ‘yan Rohingya da ke jihar Rakhine a kasar Myanmar, da batun tsaron rumbun adana bayanan sirri da sauransu
A lokacin da aka tambaya ko Sakatare Pompeo zai gana da Ministan harkokin wajen Korea ta Arewa Ri Yong-ho a taron na Singapore, wani babban jami’in ma’aikatar harkokin wajen Amurka ya fadawa manema labarai cewa, “kasar ta Korea ta Arewa na zauren taron ne a matsayin mambar kungiyar ASEAN a tsakanin sauran mambobi 27, saboda haka, akwai tattaunawar da za a yi da ta shafi Korea ta Arewa
Shi ma Ministan harkokin wajen Iran, Mohammad Javad Zarif, zai kasance a taron, amma babban jami’in na ma’aikatar harkokin wajen Amurka ya ce babu wani shiri da aka tsara na tattaunawa da kasar ta Iran
Shugaban rundunar sojojin kasar Iran ya yi watsi da tayin tattaunawa kai tsaye da shugaban Amurka Donald Trump ya yi na cewa ashirye yake ya gana da shugabannin kasar Iran din
A daya bangaren kuma, shugaban rundunar sojin kasar Iran, ya yi watsi da tayin da shugaban Amurka Donald Trump ya yi, na tattaunawa kai-tsaye da shugabannin Iran, yana mai cewa Tehran ba za ta taba amincewa ta gana da abin ya kira “Babban Shaidani ba”
Babban kwamandan rundunar tsaro da ake kira Islamic Revolutionary Guards a turance, ko kuma IRGC a takaice, Mohammad Ali Jafari, ya bayyana hakan a wata budaddiyar wasika da aka wallafa shafin kamfanin dillancin labaran Fars News Agency na gwamnatin Iran
A cikin wasikar, Jafari, ya kara jaddada cewa Iran ba za ta taba tattaunawa da Amurkan ba, wacce ya wa lakabi da babbar shaidaniya, domin dogaro da addinin Islama da kasar ta Iran ta yi, ya sa “ta sha banban da sauran kasashe masu mika wuya ga Amurka” kamar yadda ya rubuta
Kwamandan rundunar sojin ta Iran ya kuma kwatanta shugaba Trump a matsayin “dan koyon shugaba” wanda burinsa na ganin jami’an Iran sun nemi a tattauna da su, zai bi shi “har kabari
Jafari, shi ne babban jami’i a kasar ta Iran da ya mayar da martani kai-tsaye ga tayin da shugaba Trump ya yi a ranar Litinin, a wani taron manema labarai a Fadar White House, inda ya ce zai tattauna da shugabannin Iran kan shirin nukiliyanta, ba tare da gindaya wasu sharudda ba
Wasu jihohi 8, da birnin Washington a gundumar Columbia sun kai karar gwamnatin shugaba Donald Trump akan ba wani dan jihar Texas damar raba ka’idodin yadda za a yi wata irin bindiga mai amfani da na’urar 3D
Wannan fasahar za ta ba jama’a damar yin bindigogi daga cikin gidajensu
Babban Atoni-Janar din Washington, Bob Ferguson ne ke jagorantar kai karar, ya ce yana da tambaya ga gwamnatin Trump
“me ya sa gwamnatin ke ba masu manyan laifuffuka damar samun makamai a saukake? Wadannan bindigogin da za a iya sarrfa da na’urar kwamfuta ba su da rijistar, kuma suna da wahalar tantancewa ko da an yi amfani da na’urar gano karfe, sannan kuma kowa na iya samun bindigar komai karancin shekarun su, ko da ba a duba lafiyar kwakwalwarsu ba, ko kuma tarihin laifuffukan da suka aikata
Shugaba Trump ya fada a shafin sa na twitter cewa, yana duba wannan batun
Zanen bindigar da wani kamfanin Texas yayi ya ba duk wani mai na’urar buga takarda ta 3D damar sarrafa wasu bangarorin bindigar ta roba da kayan hada ta ba su wuce ‘yan daruruwan daloli ba
Shugaba Trump ya ce yana iya dakatar da ayyukan kasarsa idan bai sami amincewar gina ganuwa tsakanin Mexico kasar sa ba
Shugaban Amurka Donald Trump ya sake hurawa ‘yan majalisar dokokin kasar wuta akan su amince da batun gina ganuwa akan iyakar Amurka da Mexico, don magance shigowar bakin haure, batu mai cike da takaddama a kasar
“Tsaron iyaka tsaron kasa ne,” a cewar Trump a lokacin da ya ke jawabi a wani taron manema labarai da aka yi a fadar White House bayan ganawar sa da firayin ministan Italiya Giuseppe Conte, shi ma wani shugaban da ya ke daukar tsauraran matakai akan shige da fice a kasar sa
Trump ya kuma ce, “dole ne kasashe masu karfi su kasance da iyakoki masu karfi
Da yake karin bayani akan kalaman da yayi geme da shige da fice a shafin sa na twitter jiya, Trump ya ce ba ya da matsalar dakatar da ayyukan gwamnati a karshen watan Satunba a lokacin da wa’adin kashe-kashen kudade na shekara ke karewa, idan har bai sami amincewar gina ganawar ba, daya daga cikin muhimman alkawulan da yayi a lokacin yakin neman zabensa a shekarar 2016
Jaridar Washington Post ta ruwaito cewa hukumomin leken asirin Amurka sun ce bisa dukkan alamu Korea ta Arewa na kera wasu sabbin makamai masu linzami
Jaridar tace ta bakin wasu jami’ai da basu yarda a ambaci sunayen su ba, sun ce akwai yiyuwar Korea ta Arewa tana kera akalla makami mai linzami guda watakila kuma biyu a wani wurin binciken ta dake Sanumdong
Jaridar ta ce wani sabon shaidar yin hakan ko ya hada da hotunan da tauraruwar dan adam ta dauka, wanda ya nuna cewa makamin mai irin wanda yake amfani da mai ne, kuma yana iya kai wa Amurka
Ko a cikin makon da ya gabata sai da sakataren harkokin wajen Amurka Mike Pompeo, ya ce har yanzu Korea ta Arewa tana samar da man da ake anfani da shi wajen sarrafa makaman kare dangi, duk alkawari da ta yi cewa za ta wargaza makaman nukiliya da ta ke da shi
Shugaban Amurka Donald Trump, ya sake ta da batun gina katanga tsakanin kasar da Mexico, batun da na daya daga cikin alkawuran da ya yi wa magoya bayansa a lokacin yakin neman zabe a 2016
Shugaban Amurka Donald Trump, ya yi barazanar zai rufe ma'aikatun gwamnati idan har majalisar dokokin Amurka ba ta ware kudi domin a gina katanga kan iyakar kasar da Mexico ba
Shugaban na Amurka, ya yi ikirarin cewa tilas 'yan hamayya daga jam'iyyar Democrat su goyi bayansa kan kare kan iyaka da zai kunshi kudi domin gina katanga, da kuma sauye sauye masu tsanani ta fuskar shige da fice
Sai dai wani bangare na jam'iyyar Republican mai rinjaye, tare da 'yan Democrat wadanda kan su yake hade ne, har sau biyu suka yi watsi da kudurorin shige da fice da shugaban na Amurka yake goyon baya, lamarin da ya auku a baya-bayan nan
A wani sakon Twitter,Trump ya yi kira ga Amurka ta koma amfani da "shirin shige da fice wanda ya ba da fifiko ga cancanta, yana mai cewa "muna bukatar mutanen kwarai su shigo kasarmu
Sabanin hasasoshin da aka yi ta yi a baya, tattalin arzikin Amurka ya yi wani irin zaburan da ya bai wa masana mamaki
Tuni Shugaba Donald Trump ya ce manufofinsa ne su ka haddasa wannan cigaban
Tattalin arzikin Amurka ya yi saurin cigaban da ba a ga irinsa ba tun shekaru hudu da su ka gabata, a cikin watannin Afirilu da Mayu da kuma Yuni na bana
Rahoton Ma'aikatar Cinakayya na jiya Jumma'a ya ce tattalin arzikin Amurka, wanda shi ne ya fi girma da kuma karfi a duk duniya, ya karu da kashi 4
1% a ma'aunin shekara-shekara a zango na biyu na kwata
Shugaban Amurka Donald Trump ya ce rage harajin da ya yi da kuma manufofinsa na cinakayya, su ne su ka haifar da wannan cigaban da tattalin arzikin Amurka ya samu
A wani al'amari mai ban mamaki, kwatsam kungiyar Taliban mai tsattsauran ra'ayi ta ce ta fara ganawa da Amurka kan yadda za a kawo karshen yakin da aka dade ana yi a Afganistan
Kungiyar Taliban shiyyar Afghanistan ta tabbatar cewa ta shiga tattaunawar kai tsaye da Amurka a kasar Qatar a wannan mako mai shudewa, kan yadda za a daidaita saboda a kawo karshen yakin da aka shafe shekaru 17 ana yi a kasar ta Afghanistan
Wani babban jami'in kungiyar Taliban ya gaya wa Muryar Amurka jiya Jumma'a cewa, Mataimakin Mukaddashin Sakatare Mai Kula da Kudanci da kuma Yankin Tsakiyar Asiya, shi ne ya jagoranci tawagar ta Amurka a ganawar ta Doha
Da ya ke magana bisa sharadin sakaya sunansa, wani babban jami'in kungiyar Taliban ya yi bayanin cewa taron na sharar fage, ya mai da hankali ne kan yadda za a yi shinfida mai kyau don tuntuba da kuma ganawa ta gaba tsakanin Amurka da Taliban din
To amma Ma'aikatar Harkokin Wajen Amurka ta ki cewa komai kan wannan rahoto na ganawa tsakanin Amurka da mayakan Taliban
Wani jirgin sojin Amurka ya mayar da akwatuna 55 na gawarwakin da Koriya ta Arewa tace ma'aikatan Amurka ne da aka kashe a yakin Koriya fiye da shekaru 60 da suka wuce
Jirgin da ya sauka a Koriya ta Kudu a safiyar yau jumma'a, ya samu rakiyar kwararru daga Majalisar Dinkin Duniya da kuma hukumar kare fursunonin yaki POW/MIA
Dawo da su din da akayi ya soma tabbatar da yarjejeniyar da aka cimma a watan da ya gabata, tsakanin shugaban Koriya ta Arewa Kim Jong Un da shugaban Amurka Donald Trump a lokacin da suka yi zaman tattaunawa mai dimbin tarihi a kasar Singapore
Trump yayi amfani da shafin sa na Twitter inda ya yi wa Kim godiya bayan da gawarwakin suka sauka a Koriya ta kudu
Kimanin sojojin Amurka 7,700 ne suka bace a yakin Koriya kuma ana kyautata zaton mafi yawancin gawarwakin har yazu suna Koriya ta Arewa
Gwamnatin Amurka da kungiyar tarayyar Turai sunce sun cimma matsaya akan harkokin cinikayya, tare da alkawarin ba zasu tsawwala ma juna ba akan Karin kudin fito
shugaban Amurka da na kungiyar tarayyar Turai, bayan wata ganawar da suka yi na tsawon sao'i 3 a fadar White House, sun bayyana cewa sun cimma matsaya akan ba zasu kara wa juna harajin cinikayyar dake tsakanin su ba, domin sunyi la'akari da cewa kasuwancin dake tsakanin su yana da dinbin tasiri ga sauran kasuwannin duniya
Shugaba Trump yace "Yau mun cimma matsaya domin muyi aiki tare domin kaiwa ga nasarar ganin bamu kara wa juna haraji ba koda na sisin kwabo ne akan kasuwancin masana'antun mu
Shugaban Trump ya bayyana haka a fadar White House lokacin da yake tare shugaban kungiyar Jean Claude Junker
"Yace haka kuma zamu yi aiki domin ganin mun rage shingen dake tsakanin mu, tare da kara harkokin kasuwancin mu akan abubuwan da suke da nasaba da
Wani gungun 'yan jam'iyyar Republican a majalisar wakilan Amurka jiya laraba ya kaddamar da wani yunkurin tsige mataimakin babban lauyan gwamnati Rob Rosenstein
Wanda suke zargi da kurakurai da kin basu bayani dagane da binciken da kwamitin bincike na mussaman kan rawar da kasar Rasha ta taka a zaben shugan kasar Amurka a shekarar 2016
Rosenstein ne ke sa ido kan binciken tunda da shugabansa Jeff Sessions, ya cire kansa daga batun
Rosenstein ya nada tsohon daraktan hukumar binciken FBI Robert Mueller a matsayin mai bincike na mussaman, kuma kawo yanzu tawagar binciken Muller ta tuhumi mutane 32, ciki har da waddanda suka yi wa shugaba Donald Trump aiki a kamfen sa
Trump da mukarrrabansa sun sha cewa binciken da ake yi bita da kulli ne kawai kuma Trump ya sha karyata cewa tawagar kamfe dinsa ta hada kai da Rasha don su taimake shi a zaben 2016
Wata mai magana da yawun ma'aikatar shari'a ta gayawa VOA cewa ma'aikatar bata da abin da zata ce kan takadar da aka rubuta na tsige Rosenstein
Batun haraji shine kan gaba a tattaunawa da shugaban Amurka Donald Trump zai yi da shugaban zartarwar kungiyar Taryyar Turai Jean-Claude Juncker a yau Laraba
Juncker zai shigo nan Washington ne da tunanin Kungiyar Tarayyar Turai zata kaucewa rikicin cinikayya ta hanyar fahimtar da Trump ya janye haraji masu tsauri da yake niyar dorawa motocin Turai
Wannan harajin motoci zai addabi masana’anatar kera motoci ta kasar Jamus da take samun habbaka, sai kuma batun harajin nan da Trump ya riga ya doawa dalama da karafe
Amma kafin ganawar ta su, Trump yace yana kyautata zaton bangarorin biyu zasu cimma wata yarjejeniya, biyo bayan barazanan da shugaban na Amurka ya yi cewa zai yi karin haraji a kan abokan cinikayyar Amurka
Da safiyar jiya Talata shugaban Amurka yace “haraji muhimmin abu ne, kana kuma ya yi barazanar yin karin haraji a kan abokan kasuwancin Amurka
Hukumar zartarwar kungiyar Tarayyara Turai ta mayar da martani a kan harajin da Amurka ta dorawa kayanta, amma kuma harajin da za a dorawa motoci zai sa Turai kara daukar sabbin matakai
Kafofin yada labarai a Amurka sun buga wani faifai a jiya Talata, wanda a ciki aka ji shugaba Donald Trump da dadadden lauyansa Micheal Cohen suna tattauanawa a kan yiwuwar biyan wata mai tallar sutura a kan batun Trump ya taba amfani da ita
Cohen ne ya dauki hirarsu a asirce a cikin watan Satumban shekara 2016, yayin da Trump ke takarar neman shugabancin kasa
Lauyan Cohen Lanny Davis ne ya baiwa CNN wannan faifan
Trump ya sha musunta wannan batun neman mai yiwa kamfanin Playboy talla, Karen McDougal, wacce ta sai da labarinta ga wani kamfanin buga jarida American Media a kan dala dubu 150
Sai dai babu wani labari da aka buga game da alakarsu
A cikin takaitacciyar muryar da aka dauka, an ji Cohen na fadin, muna bukatar mu bude wani kamfani da zamu tura duk wasu bayanai game da abokin mu David, wato akwai yiwuwar yana nufin abokin Trump kuma shugaban ma’aikatar buga labarai ta American Media David Pecker
A cikin watan Afrilu, hukumar binciken manyan laifuka ta FBI ta kai samame a ofishin Cohen inda ta kwace faya fayai da dama da aka aikesu ga lauyoyin tarayya
Trump dai ya bayyana rashin jin dadinsa kan bincike da ake yiwa Cohen
Shugaban Amurka Donald Trump, ya yi ikirarin cewa Rasha za ta yi kokarin ganin ta taimakawa Jam’iyyar Democrat a zaben ‘yan majalisu da za a yi na tsakiyar wa’adi a watan Nuwamba, lamarin da ya ce zai shafi ‘yan takarar jam’iyyar Republican da yake marawa baya
Shugaban Amurka, Donald Trump, ya ce Rasha na kulle-kullen ganin yadda za ta taimakawa 'yan jami'yyar Democrat su lashe zaben 'yan majalisun Amurka da za a yi a nan gaba
Shugaba Trump ya bayyana hakan ne a shafinsa na Twitter a jiya Talata, yana mai cewa “ya damu matuka cewa Rasha za ta jajirce domin ta yi tasiri a zaben
A ranar 6 ga watan Nuwamba za a gudanar da zaben na tsakiyar wa'adi
Trump ya kuma yi ikrarin cewa, “bisa la’akkari da cewa babu wani shugaban Amurka da ya taba nuna matsin-lamba ga Rasha kamarsa, kasar ta Rasha za ta goyi bayan ‘yan Democrat, domin babu abin da zai sa su mara mai baya
Wannan ikrari na sa, da ke cewa Rasha za ta goyi bayan jam’iyyar Democrat a zaben, ya yi hannun-riga da matsayar da hukumomin tattara bayan sirri na Amurka suka dauka, da ya nuna cewa Rasha ta yi katsalandan a zaben shugaban kasar na 2016
A zaben, za a yi takarar neman daukacin kujeru 435 na majalisar wakilai da kuma kashi daya cikin uku na kujerun majalisar Dattawa
Jakadiyar Amurka a Majalisar Dinkin Duniya, Nikki Haley, ta yi kakkausan suka ga Larabawa da kasashen Musulmi, kan kumfar bakin da suke yi dangane da halin da Falasdinawa ke ciki, ba tare da sun dauki kwararan matakan magance matsalolin rayuwa da Falasdinawan suke ciki ba, da kuma dafawa shirin zaman lafiyan da ake kokarin tabbatarwa a yankin
A jiya Talata, Haley ta bayyana hakan a gaban Kwamitin Sulhu na Majalisar, tana mai cewa “magana ba ta da wuyar yi
Haley ta kuma ambato kawayen Amurka irinsu Kuwaiti da Turkiyya da Hadaddiyar Daular Larabawa, inda ta ce, ba sa tabuka komai wajen tallafawa hukumar da ke taimakawa ‘yan gudun Hijra ta Majalisar Dinkin Duniya da ake kira UNRWA a takaice, wacce ke tallafawa Falasadinawa ‘yan gudun Hijra
“A shekarar da ta gabata, Iran ba ta bai wa hukumar ko kwabo ba, haka ma Algeria da Tunusia, inji Jakadiya Haley
Sai dai ta ce “akwai kasashen da suka dan tabuka wani abu da suka hada da Pakistan da Masar da suka ba da dalar Amurka dubu 20-20, sai kuma Oman da ta ba da dala dubu 668
Har ila yau, Jakadiya Haley, ta yi ambaci China wacce ta ba da dala dubu 350 da kuma Rasha wacce ta ba da dala Miliyan biyu duk a bara
Ta kuma kara da cewa “a bara, yayin da Algeria ta gaza ba da ko sisi, Turkiya kuma ta ba da dala miliyan 6
7, Amurka dala miliyan 364 ta bayar
Sai dai Haley, ba ta ambaci cewa a watan Janairu, gwamnatin Trump ta zaftare adadin kudin da take bayarwa ba, da dala miliyan 300, lamarin da ya bar hukumar ta kula da ‘yan gudun Hijra, shiga cikin matsalar karancin kudin da ba ta taba fuskanta ba
A halin da ake ciki kuma, rundunar sojin Isra’ila ta ce ta harbo wani jirgin yakin Syria a jiya Talata, bayan da ya shiga sararin samaniyarta
Shugaba Donald Trump ya jadada niyarsa na ci gaba da kara haraji ga kasashen da yace suna kwarar Amurka a fannin cinikayya duk da rashin goyon bayan da yake fuskanta a ciki da wajen kasar
Shugaban Amurka a yau Talata yayi barazanar maka haraji ga kasashen da basu yin shawara da kasar Amurka da zuciya daya inda yake cewa sune hanyar warware matsalar cinikayya ta duniya
Haraji babban abu ne Trump ya rubuta a shafinsa na sada zumunta na twitter
Abu ne mai sauki duk kasar da ba za ta yiwa Amurka adalci ba a harkar cinikayya, to za ta hadu da haraji, kuma kowa yana magana, ku tuna ,mune asusun da ake cuta
Wannan bayani na Trump yazo ne jim kadan bayan ministan harkokin kasar Jamus Heiko Maas yace Turai ba zata ji tsoron barazanar Trump ba
Jami'an Tarayyar Turai sun ce duk da harajin da suke ansa akan shigo da motoci sun fi na Amurka, harajin kasar Amurka wanda ya hada da manyan motoci da sauran kayyayaki yafi yawa
Tarayyar turan ta kara da cewa cire kudin shigar da motoci zai faru ne kawai idan aka kara fadada yarjejeniyar kasuwanci
Shugaban Amurka Donald Trump wanda ke cikin takaici, yana nazarin kwace ikon samun bayanan sirri da tsoffin manyan jami'an leken asiri da da na tsaron Amurka suke da shi, saboda irin sukar da suke yi masa
Cikin wadanda wannan mataki zai shafa harda tsohon darektan hukumar leken asirin Amurka CIA John Brennan, da kuma tsohon darektan hukumar binciken manyan laifuffuka FBI James Comey
Galibin wadannan mutane da suke da izinin samun bayanan sirri na gwamnati suna fitowa a talabijin suna sukar gwamnatin ta yanzu
Trump ya kai ha wuya kan kalaman tsohon darektan na CIA Brennan, wand a a shafin Twitter ya caccaki taro da manem alabarai d a Mr
Trump yayi tareda shugaban Rasha Vladimir Putin a Helsinki
Brennan yace "maratnin da Trump ya bayar na watakil goyon bayan Putin, ba karamin laifi bane, ya kai mizanin ace cin amanar kasa
Ya kara da cewa ba kurum kalaman Trump suna cike da yarantaka Putin ya mallaki Trump
Tsohon darektan hukumar leken asiri ta na'ura, James Clapper, shima yana cikin jerin tsoffin jami'an gwamnati da Trump yake shirin karbe ikonsa na sanin sirrin gwamnati
Clapper ya gayawa CNN cewa karbe ikon ba wani abu ne hali karamin mutum a zaman gayya saboda sukar lamirin gwamnati
Jami’an agajin Isra’ila da ake kira IDF a takaice sun ce, shirin kwashe mutanen wanda shine na farko da aka taba yi, an yi shi ne bisa kiran da Amurka, da Canada, da kasashen Turai suka yi
Kasar Siriya ta caccaki Isra’ila akan kwashe daruruwan masu aikin agajin sa-kai na kungiyar White Helmets, tana mai yin Allah wadai da shirin da ta kira “babban laifi”
tsawon lokacin da aka kwashe ana rikicin Siriya, gwamnatin kasar ta zargi ma’aikatan agajin da yin aiki da ‘yan tawayen dake samun goyon bayan wasu kasashe
Haka kuma Siriya ta sha dora laifin fadan, wanda aka fara a shekarar 2012, akan gwamnatocin wasu kasashen ketare, ta kuma kira masu adawa da mulkin shugaba Bashar al-Assad a matsayin ‘yan ta’adda
A shekarar 2013 aka kafa kungiyar da ake kira Syria civil defense ko White Helmets da turanci, a matsayin kungiyar agajin gaggawa ta wadanda suka jikkata sanadiyar hare-hare ta sama da kuma wasu hare-haren a lokacin arangamar da aka yi tsakanin dakarun dake goyon bayan shugaba Assad da kuma ‘yan tawayen dake kokarin murkushe gwamnatinsa
Ma'aikatar harkokin wajen Amurka a cikin wata sanarwa, ta yi na'aam da ceto wadanda ta kira, "gwarzayen masu aikin sa kai da suka ceto dubannan rayuka"
Sakataren ma'aikatar harkokin wajen Amurka Mike Pompeo ya ce gwamnatin Iran ta zama alakakai ga al’ummar ta, ya kara da cewa Amurka bata tsoron ta kaiwa gwamnatin kasar farmaki a matakin koli yayinda Amurka din ke yin kira ga dukan abokan kawancenta su hada hannu wajen murkushe gwamnatin
Da yake jawabi a wani taro da aka yi a wurin adana litattafai na shugaba Ronald Reagan jiya Lahadi, inda Amurkawa ‘yan asalin Iran suka cika makil, Pompeo ya ce gwamnatin Trump ba za ta yi shiru ba akan abin da ya kira “aikata manyan laifuffuka da keta hakkokin jama’a da gwamnatin Iran ta yi
Ciki har da danne hakkin al'umma domin biyan bukatar shugabannin, Pompeo ya ce jami’an gwamnati dake manyan mukamai sun wawure dukiyar jama’a ta ayyukan ta’addanci, da kwace, da kuma kokarin yada tsagerancin zuwa wasu kasashen
Pompeo ya ce muna da hakkin hurawa gwamnatin Iran wuta akan yadda take iya samar da kudade da kuma kaisu wasu wurare, kuma za mu yi haka
A wannan kokarin da mu ke yi, akwai batun sake sanya takunkumi akan harkokin bankin Iran, da kuma fannin makashin kasar
"Kamar yadda muka yi maku bayani a ‘yan makonnin da suka gabata, abinda muke maida hankali akai shine yin aiki da kasashen dake sayen man Iran, ta yadda zasu kusan daina sayen man daga na zuwa 4 ga watan Nowamba" a cewar Pompeo
A ranar Lahadi ministocin suka yi wannan furuci bayan taron kwanaki biyu da suka yi a birnin Buenos Aires na kasar Argentina
A sanarwar bayan taron da suka gabatar,Ministocin sun jadadda bukatar dake akwai na karfafa yin shawarwari da daukan matakan magance wannan barazana da kara karfafa guiwa
Ministocin da suke wakiltar kasashe masu arzikin masana’antu da masu tasowa, sun baiyana cewa tattalin arzikin duniya yana bunkasa, to amma sun baiyana damuwa akan abinda suka kira kasada ko kuma barazana na gajere da matsaikacin lokaci
Basu ambaci Amurka a sanarwar bayan taro ba, amma wasu daga cikin su, basu ji dadin matsayin shugaban Amurka Donald Trump akan kudin fito daya karawa kayayyakin da China da kuma turai suke sayarwa Amurka ba
Wata cibiyar Labarawa da ke birnin Washington DC ta yi ikirarin cewa akwai karuwar cin zarafin Larabawa a Amurka kuma adadin ya ma fi wanda hukumar bincike ta FBI ta bayyana
Yawan cin zarafin Larabawa da aka yi tsakanin 2015 da 2016 ya ribanya adadin da hukumar bincike ta FBI ta bayyana, wanda hakan ke nuni da irin raunin da ke tattare da kididdigar hukuma, a daidai lokacin da ake samun karuwar laifukan nuna tsana a kasar, a cewar wani cikakken rahoto na cibiyar Larabawa Amurkawa da ke Washington
Bayan nazarin bayanai daga hukumomin tsaron jahohi, cibiyar ta yi kiyasin cewa an fuskanci take-taken tsanar Larabawa a Amurka har sau 79 a shekarar 2015, a maimakon guda 40 da hukumar FBI ta bayyana; da kuma sau 88 a 2016 a maimakon 58 da aka bayyana a rahoton kumar ta FBI
Daga cikin manyan al'amura hudu da rahoton cibiyar ya yi kwatance da su, akwai kashe wasu matasa Larabawa uku da aka yi daura da Jami'ar North Carolina da ke Chapel Hill a 2015
Yayin da duniya ke tsammanin an kama hanyar rabuwa da makamin nukiliyar Koriya Ta Arewa mai raunin tattalin arziki, sai ga shi Sakataren Harkokin Wajen Amurka Mike Pompeo na gargadin cewa akwai sauran rina a kaba
Sakataren Harkokin Wajen Amurka Mike Pompeo, jiya Jumma'a, ya jaddada cewa dole ne al'ummar duniya ta matsa lamba ma Koriya Ta Arewa, muddun dai ana so ta kawo karshen shirinta na nukiliya
"Aiwatar da tsauraran takunkumai wajibi ne ga cimma wannan buri na mu," abin da Pompeo ya gaya wa manema labarai kenan bayan jerin wasu tarurrukan gaggawa jiya Jumma'a a zauren Majalisar Dinkin Duniya da ke birnin New York
Ya kara da cewa, "Muddun ba a aiwatar da takunkuman ba, yiwuwar Koriya Ta Arewa ta kawo karshen shirinta na nukiliya za ta dusashe
Pompea ya yi tozali da takwaran aikinsa na Koriya Ta Ludu Kang Kyung-Wha da kuma Sakatare-Janar na Majalisar Dinkin Duniya Antonio Gutterres
Ya kuma yi bayani ga Kwamitin Sulhun Majalisar Dinkin Duniya da kuma kasar Japan game da ziyarar da ya kai Koriya Ta Arewa a farkon wannan watan, lokacin da ya samu rakiyar Jakadiyar Amurka a Majalisar Dinkin Duniya Nikki Haley
Sakataren harkokin wajen Amurka Mike Pompeo ya ce Amurka ba za ta tura wani dan Amurka zuwa kasar Rasha domin a yi masa tambayoyi a kan tuhumar hada hadar fidda kudade ta barauniyar hanya
Shugaban Rasha Vladmir Putin ya bukaci masu binciken Amurka su je birnin Moscow su yiwa jami’an birnin tambayoyi a kan batun katsalandar zaben Amurka na 2016 da ake zargin Rasha da aikatawa, ciki har da tsohon jakadar Amurka a can Rasha din, kana ita kuma Rasha ta yiwa wasu jami’an Amurka tambayoyi
Shugaban Amurka Donald Trump ya kira bukatar Putin a wurin taron kolin Amurka da Rasha a Helsinki bukata mai muhimmanci
Amma a hira da wannan gidan radiyo ta Muryar Amurka ta yi da Pompeo jiya Alhamis, ya yi fatali da wannan batu cewa Amurka ta bada yayanta Rasha ta yi musu tambayoyi
Amurka ta tabbatar da laifi a kan wasu jami’an Rasha 12 na aikata kutse a komputocin kwamitin yakin neman zaben jami’iyar Democrat
Rasha ta bukaci rukunin masu binciken Amurka su yiwa wadannan jami’an tambayoyi kana daga bisani ita kuma Rasha ta yiwa jami’an Amurka 11 tambayoyi, ciki har da tsohon jakadarta Micheal McFaul
Wannan batu na baiwa gwamnatin wata kasa damar yiwa jami’in diplomasiyar Amurka tambayoyi ya tsotsa ran wasu yan Republican a majalisun kasar
Ana kan tattaunawa tsakanin Amurka da Russia dangane da wani taron koli na biyu da za a yi a tsakanin Shugaba Trump da takwaran aikinsa Putin, a cewar Sakatariyar yada labarai ta Fadar white House, Sarah Huckabee Sanders
Sanders wacce ta bayyana hakan a shafin sada zumunta a jiya Alhamis, ta ce shugaba Trump, ya nemi Mai ba shi shawara kan harkar tsaro na Kasa, John Bolton, da ya gayyaci Putin zuwa Wasington nan da lokacin hunturu, kuma tuni har tattaunawar ta yi nisa
A lokacin da aka sanar da Darektan tattara bayanan sirri na kasa Dan Coats a wani taro a Colorado, kan batun zuwan Putin nan da wasu watanni, sai ya ce “za su yi dubi kan hadarin da za a iya fuskanta a fannin tattara bayanan sirri, za kuma su sanar da shugaba Trump
Sanarwar yiwuwar sake haduwar shugabannin biyun, na zuwa ne kwanaki uku, bayan haduwar da suka yi a Helsinki, taron da ya haifar da suka daga manyan jam’iyun Amurka biyu, saboda Trump ya goyi bayan Putin kan matsayar da ya dauka cewa Rasha ba ta yi katsalandan a zaben Amurka na 2016 ba, domin tallafawa Trump ya samu nasara
Wani rohoto da jaridar New York Times ta fidda jiya Laraba ya bayana irin tarin bayanan da shugaban Amurka Donald Trump, ya samu akan rawar da shugaban Rasha Vladmir Putin ya taka a zaben shugaban kasar Amurka na 2016
Wani rahoto rohoton ya yi karin haske kan kokarin da shugaba Donald Trump, ya sha yi na jingine zancen rawar da Rasha ta taka a galabar da ya samu kan yar takarar shugaban kasa ta jam’iyyar democrat, Hillary Clinton, ciki har da bayanan da ya yi ta yi, wanda a baya ya karyata, daga nan kuma ya zo ya yarda, da binciken da hukumar leken sirrin kasar ta yi tun bayan ganawarsa da Putin a Helsinki ranar litinin
Fadar White House ta sami kanta cikin rudani kan ko shugaban ya karyata bayanan binciken da hukumar leken asirin Amurka ta yi
A lokacin ganawar sa da majalisar zartarwar fadar White House jiya, da aka tambayi Trump, kan cewa shin ko Rasha na barazana ga Amurka, har yanzu ‘’ Shugaban sai ya girgiza kansa yace A’A na gode kwarai da gaske’’
Kare taron kolin da yayi da shugaban Rasha Vladimir Putin, a birnin Helsinki da shugaba Trump yake yi, bai kashe fusatar da wakilan majalisar dokokin Amurka suka yi ba, inda a jiya Laraba, wakilan suka bukaci bayani daga bangaren zartaswar, tare da gabatar da kudrori masu tsauri da zasu ladabtar da Rasha
"Amurkawa da wakilan wannan kwamiti suna bukatar a fada musu abunda shugaban Amurka da shugabannin kasashen waje 'yan kama-karya, suka amince a kai cikin sirri," inji Senata Bob Menendez
Menendez, daga jihar New Jersey, dan jam'iyyar Democrat mafi girma a kwamitin kula da harkokin kasshen waje
"Kafofin yada labarai masu alaka d a fadar Kremlin a yanzu suna fidda karin bayanai fiyeda abunda ni dan Democrat mafi daukaka a wannan kwamiti, da sauran wakilan wannan kwamiti da Amurka suka sani," Menendez ya fada
Ana sa ran sakataren harkokin wajen Amurka Mike Pompeo zai bayyana gaban kwamitin makon gobe
Shuaban Kwamitin, dan Republican Bob Corker, mai wakiltar jihar Tennessee a majalisar dattijan, yace, ba 'yan jam'iyyar Democrat ne kadai suke bukatar a yi musu bayani ba
A Yau Talata ne mahukuntan gwamnatin tarayyar Amurka suka fara tuhumar wata mata ‘yar Rasha akan aikata laifin yiwa Amurka zagon kasa da kuma laifin yin aiki a matsayin jami’ar gwamnatin wata kasa dake da alaka da kitsa yin shisshigi a siyasar Amurka a zaben shugaban kasa da aka yi a shekarar 2016
An kama Maria Butina, wata mai kare hakkokin mallakar bindiga dake da alakar kud-da-kud da kungiyar kare muradan mallakar bindiga ta kasa ranar Lahadi akan zargin cewa, wata ‘yar kasa mara rijistar na aiki a Amurka ba tare da ta sanar da hukumomin shara’ar kasar ba, kamar yadda doka ta tanada
Ana zargin Butina, ‘yar shekaru 29 da haihuwa, da yin aiki a sirrance da masu fada-a-ji a Amurka da kuma, kutsawa cikin harkokin kungiyoyin siyasar Amurka, kamar NRA, da zummar cimma muradan Rasha a Amurka
A cewar sanarwar tuhumar, Butina ta yi wasu ayyuka bisa ga umurnin wasu manyan jami’an gwamnatin Rasha
Sai dai sanarwar bata bayyana sunayen jami’an na Rasha da take yiwa aiki ba
Shugaban Amurka Donald Trump ya sake fitowa yana kare kansa da kuma ganawar sa da shugaban Rasha Vladmir Putin, kwana daya bayan ya sauya maganar sa ta amincewa da 'kin yardar da Putin cewa kasarsa tayi katsalandan a zaben shugaban kasar Amurka na 2016
A safiyar yau Laraba Trump ya rubuta a shafinsa na twitter cewa: “Manyan jami’an binciken leken asiri na duka bangarorin magoya baya da masu adawa sun ji dadin bayanin da na gabatar a lokacin taron manema labarai a Helsinki
Ni da Putin mu tattauna kan abubuwa da dama masu muhimmanci a ganawar ta farko
Mun samu jituwa wanda ya dami yan bakin ciki dake son ganin mun yi fada
Sakon da Trump ya rubuta a shafinsa na twitter ya biyo ne bayanda ya amsa cewa ya amince da matsayin da hukumomin leken asiri suka bada na cewa Rasha tayi kasalandan a zaben shugaban kasa na 2016
Trump ya gayawa manema labarai cewa shima ya amince da cewa Rasha ta yi shisshigi a zaben shugaban kasa na 2016, amma ya kara da cewa ta yiwu akwai wasu mutanen da su ma suka taka rawa wajen yin katsalandan din
Obama ya bayyana hakan ne a jiya Talata a birnin Johannesburg, inda yaje domin halartar bikin cika shekaru 100 na shahararren mai yaki da tsarin wariyar launin fata Nelson Mandela da yana raye
Zuwa wannan biki, shi ne babban taro irinsa na farko da Obama ya halarta, tun bayan da ya sauka daga karagar mulki a bara, bayan da ya kwashe shekaru takwas yana mulki
“Kin amincewa da gaskiya, dabi’a ce da ta yi hannun babbar riga da tsarin dimokradiyya, dalilin kenan da ya sa ya zama dole mu jajirce wajen kare kafafen yada labarai masu zaman kansu, mu kuma himmatu wajen yaki da dabi’ar mayar da kafafen sada zumunta, dandalin nuna fushi da yada karerayi,” inji Obama 
Tsohon shugaban na Amurka, ya kuma yi kira ga masu rajin kare dimokradiyya, da su yi koyi da Mandela, wanda ya jajirce tare da nuna fata na-gari, wajen ganin cewa makarantu suna koyar da matasa “darrusan da suka jibinci yin zurfin tunani a koda yaushe, ba wai kawai su rika yin biyayya, ba tare da sanin makomarsu ba
Iran ta shigar da kara akan Amurka a gaban kotun duniya, kan umurnin da Shugaba Trump ya bayar, na a sake maido da takunkuman da aka dage mata, a karkashin shirin matsayar nukiliyan da aka cimma a shekarar 2015
Wata sanarwa da kotun ta fitar a jiya Talata, ta nuna cewa, Iran na neman kotun ta ba Amurka umurnin ta dage takunkuman
A cewar Iran, matakin na Amurka ya sabawa wata yarjejeniya da aka kulla a shekarar alif-dari-tara-da-hamsin-da-biyar a zamanin Sarkin Iran ko kuma Sha of Iran, a turance
“Iran ta himmatu wajen bin doka da oda duk da irin matakin da Amurka ta dauka da ya sabawa tsarin diplomasiyya da dokokin da suka rataya a wuyanta
” Inji Ministan harkokin wajen Iran, Muhammad Javad Zarif, a wani sakon Twitter da ya wallafa
Sai dai wani kakakin ma’aikatar harkokin wajen Amurka, ya fadawa kamfanin dillancin labarai na Reuters cewa, karar da Iran din ta shigar, ba ta da hujjar da za a iya sauraren ta
A wani labari na daban kuma, kotun hukunta manyan laifuka ta ICC ta yi bikin cika shekaru 20 a wannan mako, karkashin wata yarjejeniya da ta kafa kotun, inda hankula suka fi karkata kan ingancin kotun yayin da take ci gaba da bunkasa
An dai amince da dokar data kafa wannan kotu mai hedkwata a Hague ne a babban birnin Italiya, a ranar 17 ga watan Yulin shekarar alif-dari-tara-da-casa’in-da-takwas
A yau, kotun na da mambobin kasashe 123 da suka rattaba hannu kan wannan yarjejeniya
Daya daga cikin mutanen da suka kafa kamfanin Microsoft, Bill Gates, ya hada kai da sauran hamshakan attajirai wajen yaki da cutar Alzheimers da ke haddasa matsalar mantuwa da ke shafar lafiyar kwakwalwa
Gates tare da Leonard Lauder da iyalan Dolby da Charles da kuma gidauniyar Helen Schwab, za su zuba kudi Dala miliyan 30 a fannin bincike nan da shekaru uku masu zuwa, domin a kirkiro da sabbin hanyoyin da za a iya gane mutum ya kamu da cutar ta mantuwa cikin sauri
A watan Nuwamban da ya gabata, Gates shi kadai ya kashe Dala Miliyan 50 a wani mataki na yaki da cutar, yunkurin kuma da ya tattaro kamfanoni da gwamnatoci wajen yaki da cutar ta mantuwa da ke shafar lafiyar kwakwalwa
Nau’in cutar Alzheimers da ke haddasa matsalar mantuwa, na shafar kusan mutum miliyan 50 a duk fadin Duniya
Masana kimiyya da masu bincike a wannan fanni a makarantu da wasu wuraren neman ilmi a fadin duniya zasu amfana da wadannan kudade, kungiyoyin agaji da kamfanoni dake bincike a wannan fanni suma suna daga cikijn wadanda zasu amfana da wadannan kudade
Manyan kungiyoyin leken asirin Amurka da kasashen tarayyar Turai sun nuna kaduwa da kushe kalaman shugaba Trump, akan hakikance cewa kasa Rasha bata yi wa zaben Amurka katsalanda ba
Dukannin manyan hukumomin leken asirin Amurka sun hakikance cewa hukumomi a Moscow sun yi katsalandan a zaben, kuma batun ke kan gaba a binciken da ake gudanarwa da ya shafi jami’an Rasha da kuma ma’aikatan ofishin yakin neman zaben Trump
Wakilan majalisar dokokin Amurka daga jam'iyun duka biyu, da kuma jami’an leken asirin Amurka sun kushewa kalaman Trump tun kafin ya kama hanyar komowa gida
A halin da ake ciki kuma, kasashen Turai sun nuna kaduwa ganin yadda shugaban Amurka Donald Trump yake da sha’awar kulla dangantaka da Rasha da takwaran aikinsa Vladimir Putin, da suka hakikanta cewa, zai zama barazana ga harkokin tsaro
Tumbudin da wani tsauni ko dutse ya ke yi a Hawa'ii ya afkawa wani kwale-kwale dauke da 'yan yawon bude ido inda tsaunin Kilauea ke ci gaba da aman wuta
'Yan kwana-kwana sun ce wata mace 'yar shekaru 20 na cikin mawuyacin hali saboda ta sami karaya a cinya, sannan an kwantar da mutane 13 a asibiti, yayin da sauran aka musu jinya nan take aka sallame su
Jami'ai sun ce fasinjojin suna cikin wani kwale-kwale ne da ke kai mutane daf da inda talgen wutar ke fita daga dutsen yana malalowa zuwa cikin tekun Fasifik
Haka kuma, jami'an sun ce bindigar ta huda rufin kwale-kwalen, ya bar wani wagegen rami
Hakan ta lalata dakalin jirgin kwalelen
Shugaban Amurka Donald Trump tsaye a gefen shugaban Rasha Vladimir Putin, ya ayyana cewa bai ga wani dalili da zai sa ya amince Rasha ta yi shishshigi a zaben Amurka wadda ya kai shi ga zama shugaban kasa
Duk da cewa manyan hukumomin leken asirin Amurka sun hakikance cewa hukumomi a Moscow sun yi hakan
Wakilan majalisar dokokin Amurka daga jam'iyyun duka biyu sun maida martani kan matsayar na Shugaba Trump tare da nuna kaduwa da takaicin ganin ya gaza goyon bayan hukumomin leken asirin Amurka a taron manema labarai na hadin gwiwa da yayi da Shugaban na Rasha
"Tilas shugaban na Amurka ya gane cewa Rasha ba kawar mu ba ce," inji kakakin majalisar wakilai Paul Ryan dan Republican, a cikin wata sanarwa da ya bayar
Tilas Amurka ta dukufa wajen ladabtar da Rasha tare da kawo karshen mummunar hare haren da take yiwa tafarkin demokradiyyarmu
Senata John McCain, wanda dadadden mai sukar Trump ne, ya ce "Taro da manema labarai da aka yi yau a Helsinki, shine mataki mafi zubda mutunci da wani shugaban Amurka ya taba yi da za'a iya tunawa
Barnar da rashin basira da girman kai da nuna kauna ga shugabannin 'yan kama kariya bashi misaltuwa
Shugaban kwamitin harkokin waje a Majalisar dattijai, Bob Corker ya ce "Kalaman Trump yasa ana yi wa Amurka kallon "kanwar lasa" kuma a cewarsa, hakan yasa "wannan lokaci ya kasance maras dadi ga kasar mu
Haka suma 'yan jam'iyyar Democrat basu wata kumbiya kumbiya ba a nasu martanin
Shugaban marasa rinjaye Chuck Schumer daga jahar New York, yace "shugaban na Amurka ya goyi bayan matsayar Putin, kan dukkan itifakin da hukumomin leken asirin Amurka suka yi
Ya amince da maganar KGB, maimakon bayanan maza da mata ma'aikatan CIA
Dan majalisar wakilai daga Virginia dan Demokrat Gerry Connolly ya fada ta shafin Twitter cewa, Trump ya sami sabon aiki: Kakakin ma'aikatar harkokin wajen Rasha
Gabanin taron, shugaba Donald Trump ya ce dangantakar dake tsakanin Amurka da Rasha ta fuskanci koma baya a cikin shekarun da suka gabata
Shugaban Amurka Donald Trump yace taron kolin nan da aka dade ana jira a tsakaninsa da shugaban Rasha Vladimir Putin a Helsinki dake kasar Finland “yana tafiya da kyau, yadda ake so
” Trump ya bayyana haka ne bayan sun share sa’oi biyu suna ganawar ido-da-ido, su kadai, shi da shugaban na Rasha
Kafin ya je ganawar ido-da-idon da ta yau Litinin, Trump ya ce dangantaka tsakanin kasashen biyu ta sami rauni a ‘yan shekarun da suka gabata amma ya ce “ina gani a karshe zamu sami kyakkyawar dangantaka
Yayinda aka raka ‘yan jarida waje, shugabannin kasashen biyu sun yi watsi da tambayoyin da ‘yan jaridar suka yi ta yi masu akan katsalandan Rasha a zaben shugaban Amurka na shekarar 2016
Shugaba Trump na Amurka ya nuna shakku kan yiwuwar samun wani kyakkyawan sakamako a taron kolin da za su yi da takwaran aikinsa na Rasha Vladimir Putin a kasar Finland
Sa’o’i gabannin taron kolin da zai yi da shugaban Rasha Vladimir Putin, shugaban Amurka Donald Trump yana nuna alamun sai ta yiwu babu abin da taron zai tabuka
Haka nan ya yi matukar sukar lamirin wadanda ake gani bisa al’ada kawayen Amurka ne
A hirar da tashar talabijin ta CBS ta yi da Mr
Trump, Ya ce kungiyar tarayyar turai abokiyar gaba ko hamayyar Amurka ce
Ya ce sai ta yiwu baka kallonsa a haka, amma abokan gaba ne
” Haka nan Trump ya ce Rasha ma “a wasu fannoni abokar gaba ce
Shugaban Majalisar Turai Donald Tusk, ya mai da martani cikin sauri ta shafin Twitter
“Amurka da Turai kawaye ne sosai
Kuma duka wanda yake yada labarin cewa abokan gaba ko hamayya ne, yana yada kariya
Za a yi ganawar ce kwanaki uku bayan da lauya na musamma Robert Mueller ya gabatar da tuhuma kan jami’an leken asirin Rasha guda goma 12 da zargin su da laifin yin shisshigi a zaben shugaban Amurka 2016 da ake ganin ya taimaka wajen dora Mr Trump akan karagar mulki
Shugaban Amurka Donald Trump yace baya sa zuciyar za a sami wata ci gaba mai ma’ana a ganawar da zai yi da takwaran aikinsa na kasar Rasha Vladimir Putin a Helsinki
Shugaban kasar Amurkan ya shaidawa tashar talabijin ta CBS News cewa, “ zan tafi ba tare da tsammanin wata ci gaba mai ma’ana ba, ba zan tafi da wani dogon buri ba
Trump yaki bayyana gurin ganawar da ta kasance irinta ta farko tsakanin shugabannin na kasashen duniya, sai dai ya yi alkawarin cewa, babu wani mugun abu da ganawar zata haifar
Trump da Putin sun tattaunawa a lokutan baya a gefen tarukan kasa da kasa
Ganawar da Trump zai yi da Putin tazo ne bayan kwanaki uku da kwamitin bincike na musamman da Robert Mueller ke jagoranta ya tuhumi jami’an leken asirin kasar Rasha goma sha biyu, bisa zargin katsalandan a zaben shugaban kasar Amurka na shekara ta dubu biyu da goma sha shida da nufin taimakawa Trump ya lashe zaben
Rasha bata da yarjejeniyar tasa keyar mai laifi da Amurka, sabili da haka ana shakkun zata mika jami’an ga Amurka domin a shari’anta su
Shugaban Amurka Donald Trump ya shawarci Firai Ministar kasar Birtaniya Theresa May ta kai karar Kungiyar Tarayyar Turai turai maimakon tattaunawa da kungiyar, a shirin ficewar kasar daga kungiyar
Theresa May ta shaidawa tashar talabijin ta BBC cewa, ya gaya min in kai karar Kungiyar Tarayyar Turai, in kai kararsu kada in tattauna da su”
Bayanin shawarar da Trump ya bada ya kawo karshen kila-wa-kala da aka yi na tsawon kwanaki game da shawarar da shugaban na Amurka ya ba Firai ministar
Makon jiya Trump ya fada a hirarshi da jaridar The Sun cewa, ya ba May shawara, sai dai bata yi amfani da shawarar tasa ba
Trump yace “da nine da ba haka zan yi ba
Na gayawa Theresa May abinda ya kamata tayi amma bata yarda ba, bata saurareni ba
Ta gwammace tabi ta wata hanya dabam
Trump bai bayyana shawarar da ya ba May ba a taron manema labarin na hadin guiwa da suka yi da ita ranar Jumma’a, sai dai yace, ina tsammani taga shawarar tana da nauyi sosai
Yayin da zargin katsalandan din Rasha a zaben Amurka ke kara janyo takaddamar siyasa a cikin Amurkar, Shugaban Amurka Donald Trump ya sha alwashin tinkarar Shugaban Rasha muddun su ka yi tozali a Helsinki
Shugaban Amurka Donald Trump ya ce labudda zai tinkara Shugaban Rasha Vladimir Putin, kan katsalandan din da ake zargin Rasha da yi a zaben Shugaban kasar Amurka na 2016, wanda don haka ma aka kafa wani kwamitin binciken, kwamitin da Trump ke watsi da shi a matsayin bita da kullin siyasa
"Ina ganin wannan al'amari ya yi illa ga kasarmu," a cewar Trump a wani taron manema labarai tun a Burtaniya bayan ganawarsa da Firaministar Burtaniyar Theresa May
Ya kara da cewa, "Wannan ya yi matukar illa ga dangantakarmu da Rasha
Ina ganin akwai damar kulla kyakkyawar dangantaka da Rasha da kuma yiwuwar hulda mai kyau da Shugaba Putin
Trump ya ce bai ma sa ran al'amarin zai zo da sauki idan ya tinkari Putin kan wannan batun; ya nuna cewa Putin zai cigaba da musantawa ne kawai
"Ban tsammanin zai ce 'e,' na aikata, na aikata, ko ba ku gane ba," a cewar Trump
Ya kara da cewa, "Ba na tsammanin tuhumar da zan yi ma Putin za ta haifar da abin da ya faru dinnan bayan tuhumar Perry Mason, wato inda aka ga saukin amsa laifi; to amma kuma sanin gaibu sai Allah
Bayan da kafafen yada labaran Burtaniya su ka yi ta yada labarin da ya samo asali daga jaridar The Sun ta Burtaniyar, cewa Shugaban Amurka Donald Trump ya caccaki Firaminista Theresa May
Shugaban Amurka Donald Trump jiya Jumma'a ya bayyana dangantakar Amurka da Burtaniya a halin yanzu a matsayin wacce ke da muhimmanci fiye da yadda ya taba faruwa a tarihi, ya na mai karyata rahotannin da ke nuni cewa dangantakar kasashen ta dada tsami sanadiyyar wasu kalamansa da aka buga a daya daga jaridun da su ka fi fice a kasar
Trump, wanda ke tsaye ganga da Firaministan Burtaniya a harabar rukunin gidajenta na Chequers, ya kare kalaman nasa da ke cikin hirar da jaridar ta yi da shi, kalaman da wasu ke ganin ka iya gurgunta tasirin Firaminista Theresa May
"Jaridar ba ta fadi wasu abubuwan da na fada game da Firaministyar ba alhalin kuwa na fadi mashahuran abubuwa," abin da Trump ya fada kenan yayin da ya ke kare kansa a tambayar da aka masa kan malamansa na caccakar Firaminitar da Jaridar The Sun ta buga
Shugaban Amurka Donald ya ce da takwaransa na Rasha Vladimir Putin ba abokinsa ba ne sannan kuma ba abokin adawarsa ba ne da kwanaki kalilan gabanin haduwar shugabannin biyu a wani taron kolin da aka shirya
A lokacin ganawarsa da manema labarai yau a wajen taron NATO da ake a Brussels, Trump yace Putin “Ba makiyina ba ne
Abokina ne? A’a, ba wani dogon sani na yi mishi ba, amma a ‘yan lokuttan da muka hadu, mun mutunta juna sosai
Sai dai duk da haka, Trump ya bayyana Putin da cewa “shi mutum ne haziki, mai kuzari, wanda watakila wata rana zai iya zama abokina
A ranar Litinin mai zuwa ne aka shirya za’ayi taron koli tsakanin shugabannin na Amurka da Rasha a Helsinki, inda Trump yayi alkawarin cewa zai tado maganar Yarjejeniyar Rage Miyagun Makamai, da yadda Rasha ke sabawa Yarjejeniyar da aka kulla kan batun Rundononin Sojan Nukiya da kuma katsalandan din da ake zargin Rasha da yi a cikin zaben shugaban kasar Amurka na shekarar 2016
Shugaba Donald Trump ya ce ya samu tabbacin shugabannin kasashen Turai akan cewa za su kara kudaden da suke kashewa wajen samar da tsaro
Bayan shugaban na Amurka ya share kwanaki yana kukan cewa duk kasashen sun bar dawainiyar kashe kudaden akan Amurka kawai
Trump yace yanzu kasashen Turan, wadanda a jiya yace kashi 2 cikin 100 na kasafin kudadensu kawai suke bayarwa a matsayin tarbacce ga harkar tsaron, yanzu za su kara zuwa kashi 4 cikin 100 kafin shekarar 2024
Haka kuma Trump yayi barazanar cewa zai fitar da Amurka daga Rundunar Tsaron ta Turai, watau NATO, idan ba’ayi wa Amurka adalaci ba wajen daukar nauyinta, inda yace Amurka ce ke samarda tsakanin kashi 70 zuwa kashi 90 cikin 100 na kudaden gudanarda ita
Amurka na shirin kara haraji na kshi goma cikin dari akan kayayyakin dake shigowa kasar daga China da kudinsu ya kai misalin dalar Amurka biliyan dari biyu
Jiya Laraba, China ta bayyana damuwa kan shawarar da gwamnatin Donald Trump ta yanke na shirya wani haraji kashi 10, kan wani sabon rukuni na kayayyaki daga kasar kan kudi dala milyan dubu metan(200 Billion) da ya shafi dubban kayayyaki, a wani mataki na baya bayan dake kara ruruta a sabanin cinikayya, tsakanin kasashen biyu, wadanda suka fi kowace kasa bunkasar tattalin arziki a duniya
Ma'aikatar cinikayya ta China tace ko kusa kasar ba zata lamunta da wannan mataki ba, kuma ta lashi takobin zata maida martani
Sabon kudurin harajin, ya biyo bayan matakin farko daga Amurka na aza haraji kan kayayyaki daga China da kudin su ya kai dala bilyan 50,da zata aiwatar rukuni biyu
Wakilin harkokin cinikayya na Amurka Robert Lightizer, yace gwamnatin Trump ta yi hakurin shan yin kira ga kasar ta Sin ta daina rashin adalci ta fuskar cinikayya, kuma ta bude kasuwannin ta saboda a yi goyayya ta zahiri
"Maimakon ta tunkari damuwar da muka nuna, sai China ta fara maida martani kan kayayyaki daga Amurka dake shiga kasar, kamar yadda ya fada cikin wata sanarwa da wakilin cinikayyar ta Amurka ya fitar wacce a ciki ya bada sanarwar sabon harajin
"Babu wani dalili na daukar wannan mataki da China tayi
Gwamnatin Shugaba Donald Trump na shirin sanya karin harajin kudaden kimanin dala biliyan 200 kan wasu kayayyakin China, abin da ya kara ruruta rikicin cinikayyar dake tsakanin kasashen biyu da suka fi karfin tattalin arziki a duniya
A yammacin jiya Talata, wakilin Amurka kan harkokin cinikayya, Robert Lighthizer, ya fidda jerin kayayyakin China da ta yiwu a kara musu haraji, ciki har da jakar hannu ta mata, akwatunan matafiya, da tayayoyin mota da sinadirai, har da ma kifi
kudurin karin harajin na zuwa ne ‘yan kwanaki bayan da gwamnatin Trump ta sanya haraji na kashi 25 cikin 100 kan kayayayakin China fiye da 800 da darajarsu ta kai kudi dala biliyan 34, saboda abin da Amurka ta kira “rashin adalci a cinikayyar China” da kuma satar fasaha
Ita ma China ta maida murtini ta hanyar kara haraji kan kayayayakin Amurka na daidai addadin karin da aka yi mata
Lighthizer, a sanarwar karin harajin ya fadi cewa, maimakon China ta duba damuwarmu ta maganceta, sai ta fara maida martini kan Amurka, babu dalilin daukar wanna matakin
Mike Pompeo sakataren harkokin wajen Amurka ya ce Iran zata dandana kudarta idan ta aiwatar da barazanar katse hanyoyin shigar da mai a yankin Gabas ta Tsakiya
Sakataren harkokin wajen Amurka, Mike Pompeo, na ci gaba da nuna matsin lamba ga Iran tare da yi mata gargadin cewa, “za ta dandana kudarta” bayan da hukumomin Tehran suka yi barazanar katse hanyoyin shigar da mai a yankin Gabas ta Tsakiya
A jiya Talata, Pompeo ya isa Brussels, inda ya tsara zai yi wasu jerin taruka a gefen taron kungiyar tsaro ta NATO, domin ya tabbatarwa kawayen Amurka cewa Iran ba za ta yi nasara ba
Gabanin zuwansa Brussels a jiyan, Pompeo ya kai wata takaitacciyar ziyarar a Hadaddiyar Daular Laraba, inda ya ce “Amurka ta himmatu wajen tabbatarwa shugabannin Iran cewa irin dabi’un da suke nunawa, ba za su haifar mata da sakamko mai kyau ba
A makon da ya ne, shugaban Iran Hassan Rouhani ya yi barazanar cewa, za su katse hanyar da ake safarar man kasa da kasa da ake bi da shi ta mashigin Hormuz, idan har Amurkan ta ci gaba da yunkurin tilasatawa dukkanin kasashe su daina sayen manta
Tun kafin ya isa Brussels Shugaba Trump ya soma caccakar NATO da Tarayyar Turai, ya foto karar yana kiran mambobin kungiyar NATO su kara kudin karo karo na tsaron kawancensu
Shugaba Donald Trump, ya isa birnin Brussels, inda a nan ne hedkwatocin kungiyar tsaro ta NATO, da kuma ta Tarayyar Turai suke, wadanda duk bangarori ne biyu da shugaban na Amurka ke ci gaba da yin hannun babbar-riga da su
A jiya Talata, Trump ya soki kungiyoyin biyu, inda a shafinsa na Twitter ya fito karara, yana kira ga mambobin kungiyar, da su kara kudin karo-karo da suke bayarwa na tsaron kawancen kungiyar, wanda ya kasance mai muhimmanci ga kawancen dakarun kasashen yammaci, tun bayan yakin duniya na biyu
Cikin watanni 17 da gwamnatin Trump ta kwashe tana mulki, shugabannin nahiyar turai suke ta nuna damuwa da fushi kan yadda Trump yake sukarsu, amma kuma suke taka-tsatsan wajen sukarsa a fili
Amma kuma hakan ya sauya a jiya Talata, a daidai lokacin da shugaban na Amurka ke shirin yin wannan tafiya zuwa ketaran tekun Atlantika
A wani martani da shugaban gudanarwar kungiyar ta tarayyar turai Donald Tusk ya mayar, ya ce, “ya ke Amurka! ki rungumi kawayenki hannu bi-biyu, domin wadanda ki ke da su ba su da yawa,” yana mai cewa al’adar “sukan nahiyar turai a kulluyaumin” ba hanya ce mai kyau ta tafiyar da kawaye ba
Da aka tambayi shugaba Trump kan me zai ce game da kalaman na Tusk, sai ya ce “Amurka na da kawaye da dama, kawai dai ba za mu bari ana kwararmu ba ne, kungiyar tarrayar ta turai ta jima tana kwarar Amurka
Kwana daya bayan da wata Babbar kotu ta wargaza shirin shugaban Amurka Donald Trump ta hanyar kin yarda da tsare iyalan ‘yan gudun hijirar na lokaci mai tsawo, Trump yace warwarewar matsalar naga yan gudun hijirar da kansu
‘Ku gaya ma mutane kada su kasar mu ba akan ka’ida ba, wannan ita ce mafita, abinda Trump ya gaya wa manema labarai kenan kafin ya hau jirgin shugaban Amurka na Air force one zuwa wani taro da shuwaganannin kungiyar kawancen tsaro ta Nato a Belgium
Shugaban ya yi kira ga masu sha’awar shigowa Amurka su zo Kaman yadda kowa ke zuwa, ta hanyar da ta dace
Trump kuma ya alakanta karuwar aikata manyan lafufuka a Amurka da shigowar bakin haure, ya kuma jinjinawa jami’an shige da fice da na kwastam na Amurka akan kokarinsu na magance lamarin
Wani Alkali a babbar kotun birnin Los Angeles dake jihar California ya fada jiya litinin cewar babu wata hujja da zata canza dadaddiyar yarjejeniyar da ta bukaci a ajiye kananan yara a wasu cibiyoyi masu lasi cikin kwanaki 20
A wani mataki da watakil zai kasance mafi tasiri a duk tsawon shugabancinsa, shugaban Amurka Donald Trump, ya zabi Brett Kavanaugh, a zaman wanda zai maye gurbin mai shari'a Anthony Kennedy, a kotun koli na Amurka
"Babu mutum daya a duk fadin Amurka wanda yafi cancanta wajen rike wannan mukami, inji shugaba Trump gameda mutumin da ya zaban, a jawabi da yayi na gabatar da alkalin, da karfe 9 na dare agogon Washington
Ya kira Kavanaugh a zaman "alkali mai basira wanda ya sadaukarda rayuwarsa wajen bautawa al'uma
Dan shekaru 53 da haifuwa, Kavanaugh, alkali ne mai ra'ayin mazan jiya a kotun tarayya a cikin shekaru nan 12 da kama aiki a zaman alkali
shi dai Alkali Kavanaugh, ba bako bane gameda siyasa a bangaren ofishin Shugaban kasa, da dambarwar dake tattare da haka
Wani abu guda da zai kasance shine, tantance shi a gaban majalisar dattijan Amurka, zai janyo zazzafar muhawara, a majalisar da 'yan Republican suke da wakilai 51, yayinda 'yan Democrat suke da wakilai 49
Mike Pompeo sakataren harkokin wajen Amurka ya umurci Koriya ta Arewa ta kulla yarjejeniya da Amurka kamar yadda Vietnam ta yi bayan yakinta da Amurkan
Jiya Lahadi sakataren harkokin wajen Amurka Mike Pompeo ya bukaci kasar Korea ta Arewa data kwaikwayi kasar Vietnam ta kula sabuwar dangantaka da Amurka, kamar yadda Vietnam din tayi fiye da shekaru arba’in da suka shige bayan karshen yakin Vietman da Amurka
Mr Pompeo yayi wannan furucin ne a Hanoi baban birnin kasar Vietnam bayan ziyarar kwanaki biyu da ya kai Korea ta arewa don tattaunawa da nufin ganin Korea ta arewa ta wargaza shirin ta na nukiliya
Yace daidaita dangantaka tsakanin Amurka da Vietnam na shekaru ashirin da uku, ya kamata ta zama sheda ga shugaban Korea ta arewa cewa Amurka zata iya kula dangantaka mai kyau da amfani da tsafin abokan gaban ta
Ga dukkan alamu har yanzu akwai sauran rina a kaba dangane da kawo karshen nukiliyar Koriya Ta Arewa
Sakataren Harkokin Wajen Amurka Mike Pompeo ya ce takunkumin da aka kakaba ma Koriya Ta Arewa zai cigaba da aiki har zuwa karshe, wato bayan da aka yi cikakken bincike aka tabbatar cewa an kawo karshen shirye-shiryen nukiliya a kasar kamar yadda Shugaba Kim Jong Un ya yi alkawari
Da ya ke magana yau dinnan Lahadi a wani taron manema labarai a birnin Tokyo na Japan da takwarorin aikinsa na Koriya Ta Kudu da Japan, Pompeo ya ce, "A yayin da mu ke samun karfin gwiwa sanadiyyar tattaunawar da ake yi, cigaba da tattaunawa bai isa ya sa a dage takunkumin ba
Ga dukkan alamu an fara yaki tsakanin Amurka da China a fagen kasuwanci saboda rige-rigen sa haraji ma juna da su ke yi
Jiya Jumma'a kasar China ta ce ala tilas ta dau matakin ramuwar gayya kan Amurka, bayan da Amurkar ta sa haraji kan kayakin Chinar guda 800 wadanda kudinsu ya kai dala biliyan $34
China ta ce ta maka harajin ramuwar gayya kan kayakin Amurka guda 545, wadanda su ma kudinsu ya kai dala biliyan $34
Kayakin sun hada da amfanin gona da motoci da kuma albarkatun ruwa, a cewar kamfanin dillancin labaran China Xinhua
Mai magana da yawun Ma'aikatar Harkokin Wajen China Lu Kang, ya ce China na da cikakkiyar hujjar mai da martani ma Amurka saboda irin harajin da ta saka ma ta, wanda a cewarsa zai kawo tangarda a tsarin cinakayyar duniya, ya kuma kawo cikas ga farfadowar tattalin arzikin duniya, a cewar gidan talabijin din China na CCTV
'Yan sa'o'i gabanin fara aikin harajin da Amurka ta sa kan kayan Chinar, Shugaban Amurka Donald Trump ya kara gargadin yiwuwar ya maka wani harajin kan kayakin China, na kudi dala biliyan 500, wanda shi ne ma kusan jimlar kayakin da China ta shigar Amurka bara
Yayinda kasashen kawancen NATO ke shirin yanke shawarar takawa Rasha birki a taron kolinsu suna tababa akan shugaban Amurka dake kokarin ganawa da shugaban kasar Rasha din, Vladimir Putin
Jami'an gwamnatin Amurka na ta kokarin ba da tabbaci ga sauran kasashen Yammacin duniya cewa,
Shugaba Donald Trump zai jaddada kudurin Amurka na tinkarar Rasha a babban taron NATO na gaba da kuma ganawar da zai yi da Shugaban Rashar Vladimir Putin
Shugabannin da za su halarci babban taron na NATO za su yanke shawarar kara kaimi da kuma matakan tsaro don taka ma Rasha burki, a yinkurinta na "kawo rarrabuwa tsakanin kasashenmu masu bin tafarkin Dimokaradiyya" da kuma saba ma 'yarjajjeniyar da aka cimma kan Matsakaicin Makamin Nukiliya (INF, a takaice), a cewar wakilin Amurka na dindindin a kungiyar ta NATO, Kay Bailey, a hirarsa ta wayar tarho da manema labarai na Fadar White House a jiya Alhamis
Kwanan nan Trump ya aika da wasu wasiku masu kakkausan lafazi ga wasu Shugabannin kasashen da ke cikin kungiyar ta NATO da dama, ciki har da Belgium da Canada, da Jamus da Norway, inda ya gargade su kan gajiya da hakuri da Amurka ke yi kan rashin biyan nasu kason kudaden gudanar da harkokin tabbatar da tsaro a karkashin NATO
Shugaban Amurka Donald Trump zai kai ziyarar aiki Birtaniya ranar 12 ga watan Yuli nan , wannan ita ce ziyarar sa ta farko a matsayin shi na Shugaban kasar Amurka zuwa kasar Biritaniya
Ziyarar da zai kai ta aiki ce, ma’ana ba za ‘a gayyace shi ya hadu da sarauniyar Ingila Elizabeth ba
Anyi ta jirkinta ziyarar biyo bayan adawar yan siyasa da adawar dubban mutanen Ingila, wadanda suke shirin yin zanga zanga akan tituna domin kin amince wa da ziyarar
Wata yar kasar Ingila, mazauniyar Landan, mai suna Terry, ta fadawa muryar Amurka cewa “zan fito domin nuna adawata akan ziyarar da ake shirin yi, ni ba mutum bace mai son nuna ra’ayi na a bayanar jama’a ba, amma a gani na bai dace a ce yazo ba
Magoya bayan shugaba Trump na fargabar cewa tarukan zanga-zangar na iya toshe tasirin ziyarar tashi a can Biritaniya
Amurka tana bukin zagayowar ranar samun yancin kai a yau Laraba
Amurkawa na bukin cika shekaru 242 da samun yancin daga Birtaniya ne ta hanyar gudanar da liyafar zuwa wani fili ko gandu ayi gashe-gashe a ci abinci tare da ake cewa picnic da turanci da gudanar da fareti da kuma shirya wasan wuta
Shugaban Amurka Dnald Trump da uwargidansa sun shiryawa iyalan sojoji liyafa a fadarsa ta White House
Bukukuwan ranar hudu ga wata Yulin zai hada ne da abin da aka saba yi bisa al’ada karanta ayyanar samun yanci a matakalar cibiyar adana kayan tarihi ta kasa a nan birnin Washington
A cikin ginin kuma, za a baje muhimman takardu tare da kundin tsarin mulki kasar da kuma dokokin yanci domin jama’a su duba
Jim kadan bayan jawabin ayyana samun yancin, dubban mutane zasu yi fareti a gaban ginin a kan titin Constitution kuma faretin zai mike zuwa yammacin ginin kuma yake tsakanin fadar White House da dandalin tunawa da shugaban Amurka na farko George Washington
Yayinda Amurkawa ke bukin tunawa da ranar samun ‘yancin kan kasar, ofishin jakadancin Amurka a Nijar ya shirya liyafar cin abinci domin karrama wannan rana ta 4 ga watan yuli
Da yake jawabi a yayin wannan buki d ya sami halartar jami'an gwamnatin Nijer jakade Eric Whitaker ya yabawa abinda ya kira kyakkyawar huldar dake tsakanin Nijer da Amurka, kasashen da yace suna da alkibla guda wajen aiyukan bunkasa demokaradiya, da ayyukan samarda tsaro, da habbaka tattalin arziki
A watan Janairu ta wannan shekarar, 2018, gwamnatocin biyu suka kaddamar da wadansu manyan ayyukan inganta rayuwar jama’ar Nijer musamman a yankunan karkaka, ta hanyar wani shirin da ake kira MCCompact da aka warewa milyan 437 na dallar Amurka, banda miliyan 18 da Amurka ta talllafawa Nijer domin yaki da masassarar cizon sauro
Jamhuriyar Nijer na daga cikin kasashen dake kan gaban wadanda Amurka ke taimakawa matasa kamar yadda wadansu bayanai ke nuna cewa, matasan wannan kasa sama da 500 ne suka mori wani tsarin samarda madogara baya ga dimbin wadanda suka samu horo albarkacin shirin nan na YALI dake karfafawa matasan Afirka guiwa domin ciyarda al’umar wannan nafiya sama
Jakaden Amurka a Nijar ya bayyana cewa,yaki da ta’addanci domin samarda tsaro a Nijer da sauran kasashe makwafta na daya daga cikin muhimman abubuwan da suke ciwa Amurka da kuma Jamhuriyar Nijar tuwa a kwarya a halin yanzu
Jakaden Eric Whitaker yace, gwamantocin kasashen biyu na da cikaken hadin kan da zai basu damar nasarar cimma wannan guri
Ya kuma jajantawa dukan jama’ar da suka rasa ‘yan uwansu a dalilin yaki da ta’addanci
Ya kuma jadada cewa, Amurka za ta ci gaba da taimakawa wannan kasa a dukkan fannonin da ta saba yi dommin kyautata rayuwar jama’a…
Saurari rahoton da wakilinmu a birnin Yamai Souley Moumouni Barma ya aiko mana
Amurkawa na bukin cika shekaru 242 da samun yancin daga Birtaniya ne ta hanyar gudanar da liyafar zuwa wani fili ko gandu ayi gashe gashe a ci abinci tare da ake cewa picnic da turanci da gudanar da fareti da kuma shirya wasan wuta
Shugaban Amurka Dnald Trump da uwargidansa sun shiryawa iyalan sojoji liyafa a fadarsa ta White House
Bukukuwar ranar hudu ga wata Yulin zai hada ne da abinda aka saba yi bisa al’ada karanta ayyanar samun yanci a matakalar cibiyar adana kayan tarihi ta kasa a nan Washington
A cikin ginin kuma, za a baje muhimman takardu tare da kundin tsarin mulki kasar da kuma dokokin yanci domin jama’a su duba
Jim kadan bayan jawabin ayyana samun yancin, dubban mutane zasu yi fareti a gaban ginin a kan titin Constitution kuma faretin zai mike zuwa yammacin ginin kuma yake tsakanin fadar White House da dandalin tunawa da shugaban Amurka na farko George Washington
Kwanan nan shugaban Amurka Donald Trump ya bayyana cewa Koriya ta Arewa ta sha alwashin dakatar da ayyukan ta na Nukiliya sai ga shi ana zargin da kwai lauje cikin nadi
Ana nuna damuwar ganin Korea ta Arewa tana kara karfi, maimakon warware cibiyar ayyukanta na Nukliya da makamai masu linzami
Sakataren ma'aikatar harkokin wajen Amurka Mike Pampeo a wannan makon zai kai ziyara ta 3 zuwa Pyongyang
Ziyara tasa ta biyo bayan tattaunawar da aka yi ranar lahadi a yankin Koriya da aka haramta gudanar da ayyukan soja, tsakanin jakaden Amurka a kasar Filipin Sung Kim da yan kasar Koriya ta Arewa
Wannan shine karo na farko da jami'an kasar Amurka da na Koriya ta Arewa suka gana tunda shugaban Amurka ya tattauna da takwaran aikinsa na Koriya ta Arewa Kim Jong Un a ranar 12 ga watan Yuni a Singapore
Trump a kwanan nan ya bayyana cewa babu sauran wata barazana ta makaman Nukliya daga Pyongyang biyo bayan nasarar da aka samu akan tattaunawarsu da shugaban kasar Koriya ta arewan
Hotunan tauraron dan Adam da jami'an lekan asirin Amurka sun karyata wannan tabbacin inda suka nuna shaidar ayyukan kwanan nan a wurare da daman na sirri a Kasar Koriya ta Arewan wanda ke da alaka da samar da ma'adanin Uranium don kera Makaman Nukliya
Kungiyar tarayyar turai ta ja kunne Amurka akan shirin kara kashi 20 na haraji akan motocin da ake kerawa a Turai cewa tattalin arzikin Amurka ne zai komade
Kungiyar kasashen Turai tayi wa Amurka kashedin cewa shirin da shugaba Donald Trump yake yi na kara aza harajin kashi ashirin daga cikin dari akan motocin da ake kerawa a turai zai yi mugun kassara tattalin arzikin Amurka, kuma zai iya janyo suma kasashen turai su maida martanin sakawa kayayyakin da Amurka take sayarwa kasashen su haraji akan kimamin kayayyakin dala biliyan maitan da casa’in da hudu
A wata wasika mai shafi goma data aikawa ma’aikatar cinnikayya a ranar Juma’ar data shige, kungiyar kasashen turai tace babu hujjar sakawa motoci da kayayyakin motocin da ake kerawa a turai haraji, kuma daukan wannan mataki na iya zama kuskuren tattalin arziki sosai
Sakataren harkokin cinnikayya na Amurka Wilbur Ross jiya Litinin ya fadawa gidan talibijin na CNBC cewa za’a yi garaje ga dami idan aka ce shugaba Trump zai aiwatar da shirin kara kudin harajin
A halin da ake ciki kuma shugaba Trump ya caccaki kungiyar harkokin cinnikayar kasa da kasa da ake cewa WTO a takaice, cewa ta dade tana yiwa Amurka rashin adalci
Yace idan kungiyar bata yiwa Amurka adalcin daya kamata ba, to zasu dauki wani mataki, to amma kuma bai bada wani karin haske akan matakin ba
Sabon takunkumi da Amurka ke shirin kakabawa Iran zai shafi bangaren makamashi da harkokin bankin kasar
Amurka ta bada sanarwar shirye shiryen sake aza takunkunmin masu gauni akan bangaren makamashi da harkokin bankin kasar Iran, tana mai fadin cewa akwai bukatar gwamnatin Iran ta canja halayar ta ko kuma take taken ta, ta zama kamar sauran kasashen duniya
Direktan tsara manufofi a ma’aikatar harkokin wajen Amurka Brian Hook shine yayi wannan furuci jiya litinin a tattauna da yan jarida
Mr Hook ya bukaci kasar Iran ta mutunta abubuwan da aka nema ta yi domin ta zama abinda yace, kamar sauran kasashen duniya
Yace a ranar shidda ga watan gobe na Augusta Amurka ke shirin aza takunkun farko
Wadannan takunkunmin zasu auna bangaren cinnikayar motoci da zinari da kuma wasu muhimman karafa
Yace sauran takunkunmin kuma Amurka zata aza su ne a ranar hudu ga watan Nuwamba idan Allah ya kai
Su kuma zasu auna bangaren makamashi da man fetur da kuma harkokin banki
Shugaban Amurka Donald Trump ya sake kare hukumar nan ta “ICE” da aka baiwa aikin tabattarda ana aiki da dokokin kayyade shige-da-fice wacce kuma ‘yan jam’iyyar adawa ta Democrats ke kiran cewa a soke ta
Shugaban Amurka Donald Trump ya sake kare hukumar nan ta “ICE” da aka baiwa aikin tabattarda ana aiki da dokokin kayyade shige-da-fice wacce kuma ‘yan jam’iyyar adawa ta Democrats ke kiran cewa a soke ta
A cikin daya daga cikin rubuce-rubucen da yayi kan shapinsa na Twitter a karshen makon da aka baro, shugaban ya zargi ‘yan Democrats da cewa suna son a wargaza hukumar ta ICE ne kawai don basa son a rinka tsare kan iyakokin Amurka
Dubban mutanen Amurka sun wuni jiya suna ta gudanarda manyan tarukkan zanga-zanga a garuruwa da biranen kasar masu yawa, don nuna adawa akan matakin da gwamnatin ta Amurka ke dauka gameda sha’nin shige da ficcen baki, da kuma musamman don neman a hade iyalan da aka raba da juna yayinda suke tsallako kan iyakar Amurka da Mexico
A wata fira da ya yi da gidan talibijan na Fox shugaban Amurka ya kare hukumar shige dda fice tare da cewa idan 'yan democrat suka ci gaba da kiran a rushe hukumar ba zasu kara cin zabe ba
Shugaban Amurka Donald Trump ya kare hukumar da ke sa ido kan shige da ficen kasar mai cike da takaddama, inda ya soki kiran da wasu ‘yan adawan jam’iyyar Democrat ke yi na a rushe hukumar
A wata hira da ya yi da gidan tabjin na Fox News a jiya Lahadi, shugaba Trump ya ce, a siyasance, “yana kaunar batun na shige da fice
Ya kara da cewa, idan har ‘yan Democrat suka ci gaba da kiran a rushe hukumar “yana ganin ba za su kara cin wani zabe ba
Dubun-dubatar masu zanga zanga ne suka yi bore a ranar Asabar a sassan Amurka, kan tsarin “ba-sani-ba-sabo” da yake aiwatarwa inda ake cafke duk wanda ya shiga Amurka ta kan iyakar Mexico ba bisa ka’ida ba, sannan ya nemi da a yi hanzarin sake hada ‘ya’yan bakin haure sama da dubu-biyu da iyayensu da aka raba, a lokacin da suka shiga Amurkan
Kasar Canada ta kara haraji kan kayan da kamfanonin Amurka ke sawarya a kasar, a wani mataki na maida martani kan karin harajin da Amurka tayi
Yau daya ga watan Yuli sabon harajin da kasar Canada ta sawa kayayyakin Amurka zai fara aiki, biyo bayan Karin harajin da shugaba Trump ya yi kan goran ruwa da karafan da kasar Canada ke sayarwa a Amurka
Ofishin Firai minister Trudeau ya fada a wata rubutacciyar sanarwa cewa, Firai Ministan bashi da zabi, ya zama tilas ya sanar da daukar matakin maida martani kan Karin harajin da Amurka tayiwa goran ruwa da karafan, ranar daya ga watan Yuni ta wannan shekarar
Ranar jumma’a Firai Ministan kasar Canada Justin Trudeau da shugaban Amurka Donald Trump suka tattauna kan harkokin cinikayya da tattalin arziki, bisa ga cewar fadar White House jiya asabar
Tattaunawar da aka yi ta wayar tarho tsakanin shugabannin biyu ita ce ta farko tun bayan taron kungiyar kasashe masu karfin tattalin arziki G7
Bayan ganawar, Trump ya buga a shafinsa na Twitter cewa, Trudeau “bashi da karfin hali”, kuma “marar gaskiya”
Kayan da ake sarrafawa a Amurka da Canada ta karawa haraji sun hada da markadadden tumatir da ake zubawa kan abinci, da injin yankar ciyawa da kuma kananan kwalekwale na nishadi masu gudun gaske a kan ruwa
Haka kuma giyar Whiskey na cikin jerin abinda kasar Canada ta karawa haraji
Ana sarrafa Whiskey ne a galibi a jihohin Tenessee da kuma Kentucky
yayin da duniya ke farincikin alkawarin yin watsi da makaman nukiliya da Koriya Ta Arewa ta yi, sai kuma ga shi wata kungiyar na waswasin hakan
Wata kungiyar saka ido ta ce hotunan tauraron dan adam sun nuna cewa a watannin baya-bayan nan, an yi matukar inganta daya daga cikin tasoshin nukiliyar Koriya Ta Arewa
Kungiyar 38 North, wacce ke sa ido kan harkokin soji, da harkokin tattalin arziki, da harkokin zamantakewa da dai sauransu a Koriya Ta Arewa, ta fada a wani rahoto ranar Laraba cewa hotunan da aka dauka daga sararin sama ranar 21 ga watan Yuni sun nuna cewa Koriya Ta Arewa ta dada inganta tashar nukiliyarta ta Yongbyon
Hukumar leken asirin tabbatar da tsaron kasa ta Amurka CIA ta ki cewa komai kan wannan rahoton kuma Ma'aikatar Harkokin Wajen Amurka ta ce ita ba ta magana kan abin da ya shafi bayanan sirri
Fadar Shugaban Amurka ta White House ta ki cewa komai da aka tuntube ta
Ma'aikatar tsaron Amurka tace hukumcin da wani alkali a jihar California ya yanke kan batun raba bakin haure da 'ya'yansu zai kara dagula lamari ne kawai
Gwamnatin shugaba Trump tace hukumcin da wani alkali ya yanke da ya umaraci gwamnati ta sada iyaye bakin haure da ‘ya’yansu wadanda aka raba a kan iyakar kasar Amurka zai sa a tsare kananan yaran a na lokaci mai tsawo fiye da yadda ake yi a halin yanzu
Ma’aikatar shari’a ta bayyana a cikin wata takarda da ta shigar a kotu jiya jumma’a cewa, “gwamnati ba zata raba iyalai ba, amma zata tsare su tare a lokacin da ake tantancesu bayan an kamasu suna kokarin keta kan iyaka zuwa Amurka
Yana yiwuwa a tsare iyalai na tsawon watanni ko ma shekaru sabili da dubban takardun bakin hauren da suke jibge a kotu da ba a samu kaiwa garesu ba sabili da yawansu
Wata dokar kotu da ake kira yarjejeniyar Flore ta hana a tsare kananan yara fiye da kwanaki ishirin
Alkalin wata kotun Amurka a birnin San Diego na jihar California ya yanke hukumci cewa, tilas ne a gama iyayalan da aka raba cikin kwanaki talatin, a kuma maida kananan yara ga iyensu cikin makonni biyu
Jami’ai sunce kimanin kananan yara dubu biyu ne suke jira a gamasu da iyayensu
Yayin da Shugaban Amurka Donald Trump ke shrin nada babban alkalin kotun kolin Amurka, har an fara karce kasa tsakanin 'yan ra'ayin rikau da 'yan gaba-dai gaba-dai
Shugaban Amurka Donald Trump ya yi tankade da rairaya game da sunayen mutanen da zai zabi Babban Alkalin Kotun Kolin AMurka daga cikinsu, inda yanzu mutane biyar su ka rage kuma biyu daga cikinsu mata ne
Ya ce ranar 9 ga watan gobe zai bayyana wanda ya zaba
Shugaba Trump zai gabatar da sunan mutumin da zai gaji Babban Alkalin Kotun Kolin Amurka Anthony Kennedy wanda ke shirin yin ritaya
Shugaba Trump ya gaya ma manema labarai a cikin jirgin saman fadar Shugaban kasa na Air Force One jiya Jumma'a cewa mai yiwuwa ma ya fara tambayoyin tantance mutane biyar din a wannan karshen makon a Bedminster, New Jasey, inda zai dan huta da iyalinsa a gandun wasan kwallon golf dinsa
Trump ya ce daga cikin tambayoyin da zai yi ma mutane biyar din babu batun sanin matsayinsu kan damar zubar da ciki, wanda Kotun koli ta yanke hukunci a kai a baya
A cigaba da nuna rashin amincewa da manufofin Shugaba Trump kan shigowar baki, kungiyoyin magoya bayan kaurar jama'a daga kasa zuwa kasa za su yi zanga-zanga yau a fadin Amurka
Kungiyoyi masu goyon bayan kaurar jama'a daga kasa zuwa kasa, na shirin gudanar da jerin zanga-zanga a fadin Amurka a yau dinnan Asabar, don su nuna bacin ransu kan manufofin Shugaba Donald Trump na babu sani ba sabo game da bakin haure
Hadakar kungiyoyi masu ra'ayin gaba-dai gaba-dai, ciki har da kungiyoyin da su ka shirya zanga-zangar mata shekaru biyu da su ka gabata, na shirin tsara yadda wasu mutane sama da 600 za su tattara dubban mutane su yi zanga-zangar a fadin kasar
Ana kan shirya zanga-zangar ce a manyan biranen da su ka hada da Washington DC, da Los Angeles da New York da kuma sauran kanana garuruwa a fadin kasar
Zanga-zangar ta yau Asabar, wacce aka yi wa taken, A Dunkule Iyalai Su ke, na samun kudaden gudanarwa da kuma goyon baya ne daga kungiyoyi da dama ciki har da kungiyar American Civil Liberty da MoveOn
Sakataren ma’aikatar harkokin tsaron Amurka Jim Mattis ya gana da takwaransa na kasar Japan yau Juma’a a Tokyo, don a lafar da damuwar da KTA ta ke da shi akan sadaukarwar Amurka ga yankin, a yayin da ake neman kawo matsaya a yarjejeniyar dakatar da shirin Nukiliyar KTA
Yau Juma’a, Mattis da ya tsaya kafa-da-kafada da Ministan tsaron Japan Itsunori Onodera, ya ce, "dangantakar Japan da Amurka na nan daram, duk da cewa muna tsaka-tsakiyar yarjejeniya tsakaninmu da KTA," inji shi
Ministan tsaron Japan Ondera, a nasa bangaren yace, Amurka ta amince zata ci gaba da atisayen sojoji tare da Japanawa
A farkon watan nan ne dai shugaban Amurka Donald Trump ya bayana dakatar da atisayin sojin bayan ganawarsa da shugaban KTA Kim Jong Un
Inda Shugaban yace, atisayin yana da tsada kuma yana haifar da tsokana a tsakani
KTA ta dade tana kiran a dakatar da wannan atisayin sojojin don tsoron yiwuwar kai mata hari, abinda sojojin Amurka da KTK suka musunta a baya
‘Yan sanda a jihar Maryland da ke nan Amurka sun gano mutumin da ya kashe mutane biyar a ranar Alhamis a kamfanin jaridar Capital Gazette, da ke yankin Annapolis, dauke da gurneti mai hayaki da bindiga
Jami’ai sun ce Jarrod Ramos ya sha samun sa’in sa da jaridar Capital Gazette
Hukumomi sun ce harin shiryayye ne, kuma Ramos ya nemo wadanda yake hari kafin ya kashe su
Jami’an tsaro sun isa wurin akan lokaci, amma maharin har ya riga ya kashe ‘yan jarida hudu da wani jami’in kasuwanci
‘Yan shaidar gani da ido sun shaida cewa maharin ya harba bindiga ta wata kofar gilishi ne a jiya Alhamis din da misalin karfe 3 na rana a gidan jaridar
Wani dan jarida da ke aiki a lokacin da harbin ya auku, ya rubuta a shafinsa na twitter cewa, ‘’ yayin da nake boye a karkashin teburi na, inna jin maharbin na harbi tare da karawa bindigarsa lodin harsasai
Yanzu haka dai Ramos na hannun hukuma tare da gurfanar da shi a gaban kotu da safiyar nan ta Juma’a bisa tuhumarsa da laifuka kamar 5 masu nasaba da kisan kan da ya aikata
Jakadiyar Amurka a Majalisar Dinkin Duniya ta fada cewa Amurka na karfafa gwuiwar Pakistan ta daina baiwa 'yan ta'adda makafa a kasar koina
Jakadiyar Amurka a Majalisar Dinkin Duniya, MDD, Nikki Haley ta fadi jiya Alhamis cewa Amurka na kara himma wajen karfafa ma kasar Pakistan gwiwa ta daina samar ko bada tundun mun tsira ga 'yan ta'adda ba
Haley, wacce ke ziyara a kasar Indiya, ta ce kasar Pakistan na bayar da hadin kai, to amma Amurka ba za ta amince da duk wata gwamnatin da ke daure ma 'yan ta'adda gindi ba
Hadin kan Pakistan na da muhimmanci ga manufofin Shugaban Amurka Donald Trump game da Afghanistan
Amurka na matsa lamba ma Pakistan kan ta daina bayar da mafaka ma 'yan ta'adda, wadanda ake zargi game da hare-haren da ake kai wa a Afghanistan
Kasar Pakistan dai ta karyata cewa ta na bayar da mafaka ga 'yan ta'adda, ta na mai jaddada cewa ana ruruta irin tasirin da ta ke da shi kan 'yan Taliban fiye da kima
'Yan sandan majalisun dokokin Amurka suka damke masu zanga zanga su 575 akasarinsu mata suna nuna kin amincewarsu da dokar raba yara da iyayebsu da suka shigo kasar ba kan ka'ida ba
An kama daruruwan masu zanga-zanga bayan da su ka shiga tare da mamaye zauren Majalisar Dattawan Amurka a birnin Washington don su nuna rashin amincewarsu da manufofin Shugaba Trump kan shigi da fici
'Yan sandan shiyyar Capitol sun damke masu zanga-zanga 575, akasari mata, masu yin tir da manufofin ba sani ba sabo na Shugaba Trump kan bakin haure
Masu zanga-zanga sun rurrufe jikinsu da barguna, irin wadanda aka bai wa yaran da aka raba su da iyayensu a kan iyakar kasar ta kudu
Sanatoci 'yan jam'iyyar Democrat Tammy Duckworth na Illinois da Maizi Hirono na Hawaii da kuma Ed Markey daga Massachusetts na daga cikin wadanda su ka ziyarci masu zanga-zangar don nuna masu goyon baya
'Yar Majalisar Dokokin Amurka Pramila Jayapal ta Washington, wadda ita ma zuwa kasar ta yi, ta aika da sako ta kafar twitter cewa ta na tare da wadanda aka kama din
Ta ce, "Yanzun nan aka kama ni tare da mata sama da 500 da su ka taru don kabulanatar manufofin Trump masu tsauri, wanda ba zai dore ba
Ba a kasarmu ba; ba kuma da sunanmu ba
Alkali Anthony Kennedy ya sanar zai yi ritaya daga mukaminsa, wanda ke da muhimmanci a kotun kolin Amurka, abinda zai ba shugaba Donald Trump babbar damar nada wani babban alkali karo na biyu a gwamnatinsa, abinda zai kuma share fagen neman cike gurbi mai cike da takaddama da aka dade ba a gani ba a kasa
A cikin shekaru 30 da ya kwashe yana aiki, Kennedy wanda jam’iyyar republican ce ta dora shi kan kujerar ya sha kalubalantar abokan aikinsa masu ra’ayin ‘yan mazan jiya akan jefa kuri’a a wasu muhimman batutuwa a kasar, ciki harda batun zubar da ciki, da ‘yancin masu auren jinsi daya ko canza jinsi, da kuma ‘yancin kada kuri’a
A karshen watan Yuli mai shigowa ne zai daina aikin
A wata sanarwa, Kennedy dan shekaru 81 da haifuwa, ya ce babban abu ne damar da ya samu wajen yi wa kasa aiki a fannin shari’ar gwamnatin tarayya na tsawon shekaru 43, inda ya yi shekaru 30 a kotun kolin Amurka
Shugaba Trump ya ce Kennedy mutum ne mai hangen nesa, ya kuma ce ba tare da bata lokaci ba zai fara neman wanda zai maye gurbinsa
A kuri'un da suka kada akan kudurin yiwa dokar shige da fice garambawul da shugaba Trump ya marawa baya, 'yan majalisar wakilan kasar da gagarumar rinjaye suka yi watsi da kudurin
Majalisar Wakilai ta Amurka, ta yi watsi da gagarumin rinjaye da wata bukata wacce ta nemi da a yi wa tsarin shige da ficen kasar garanbawul, inda suka nuna halin ko-in-kula da magiyar da shugaba Donald Trump ya yi kan su amince da kudurin dokar
Kuri’ar da aka kada a jiya Laraba, ta nuna cewa wadanda suka ki amincewa da kudirin sun samu kuri’u 301 yayin da wadanda suka zabi akasin hakan suka samu kuri’u 121, inda a bangaren ‘yan Democrat aka samu kwakkwaran hadin kai na adawa da kudurin, yayin da aka samu rarrabuwar kawuna a tsakanin ‘yan Republican
Shugabannin ‘yan Republican sun amince da shi wannan kuduri, to amma da yawa daga cikin ‘yan gani-kashenin-jam’iyyar ta Republican, sun ki amincewa da kudurin, domin a cewarsu, hakan zai bai wa daruruwan dubban matasan bakin haure da ke zaune a nan Amurka, damar samun takardun iznin zama ‘yan kasa, wadanda a shekarun baya iyayensu suka shigo da su ba bisa ka’ida ba, lamarin da ‘yan adawan suka ce tamkar “afuwa” ne ga wadanda suka karya doka
Wannan kaye` da kudurin ya sha, sharar fage ne ga aniyar shugaba Trump ta samar da wata kofa da za a fara aiwatar da dokar hana raba ‘ya’ya da iyayensu idan hukumomi suka kama su, a lokacin da suke kan tsallaka kan iyakar Mexico zuwa cikin Amurka ba bisa ka’ida ba
Joseph Jackson, mahaifin fitattun mawakan nan na Amurka da ake kira Jackson family, ya rasu, bisa ga wata majiyar da take kusa da iyalin
Majiyar da ta nemi a sayata sabili da rashin izinin yin Magana a fili kan rasuwar tasa, ta shaidawa kamfanin dillancin labarai na Associated Press yau Laraba cewa, ya rasu, sai dai bata yi wani Karin haske a kai ba
Joseph Jackson, ya rasu yana da shekaru tamanin da tara a duniya
Mamacin wanda shine mahaifin Michael Jackson, da Janet Jackson, da kuma fitattun ‘yan’uwansu, ya fitar da iyalinsa daga talauci a birnin Gary, jihar Indiana, ya kafa wata zuriya ta fitattun mawaka
Yayanshi maza biyar-Michel da Jermaine, da Marlon da Tito da kuma Jackie sun yi fice a shekara ta dubu da dari tara da sittin da tara lokacin da suka fara waka da suna Jackson five
Miliyoyin mutane sun saurari wakokin iyalin na Jackson, yayinda Michael Jackson ya kasance daya daga cikin fitattun mawaka a tarihi kafin rasuwarsa a shekara ta dubu biyu da tara
Kotu ta umurci gwamnatin Amurka ta hada bakin hauren da suka tsallaka iyakar kasar ba bisa ka'ida ba da 'ya'yan su wuri guda
Alkalin babbar kotun Amurka, ya ba gwamnatin kasar izinin sada bakin hauren da ta raba da ‘ya’yan su bayan sun ketara iyakar kasar, a wani bangare na farko da zai hana raba iyaye da ‘ya’yan su, har sai dai in iyayen basa iya kula da ‘ya’yan kokuma rayuwar yaran na cikin hatsari
Alkalin kotun Amurka Dana Sabraw, ne ya bada umurnin a wata kara da kungiyar kare hakin bil’adama ta ta Amurka, ta shigar a madadin wasu iyalai da aka raba ta wajan kulle iyayen wuri daban da ‘ya’yan su
Lamarin yayi sanadiyyar ware bakin haure sama da 2,300 da ‘ya’yan su watanni biyu daga lokacin da shugaba Donald Trump, ya bada umurnin ba sani ba sabo akan harkokin shigi da fice, da kudurin gurfanar da duk wanda ya ketara iyakar kasar ba bisa ka’ida ba
Shugaba Trump, na ci gaba da korafi akan tsaurara matakan tsaro domin shiga kasar ta hanyar data dace
Alkali Sabraw, ya bada odar hada yara ‘yan kasa da shekaru biyar da haihuwa da iyayen su cikin sati biyu, sauran masu matsakaitan shekaru kuma cikin wata guda
Alkalin ya zargi gwamnatin Trump, wajan kafa dokar, inda ya ce, hukumomin gwamnati daban daban dake da al’haki akan tsaron iyakokin kasar basu shirya raba iyaye da ‘ya’yan su ba
Shugaban Amurka Donald Trump ya gana Sarki Abdullah na Jordan dangane da tattaunawa tsakanin Isra’ila da yankin Palasdinawa da ta cije
Kawo yanzu, fadar White House bata yi wani Karin haske dangane da matakan wanzar da zaman lafiyan ba
Yayinda Amurka ke shirin bayyana shirinta na wanzar da zaman lafiya a Gabas Ta Tsakiya, Shugaba Trump yana buga kirji cewa, shirinsa na wanzar da zaman lafiya tsakanin Isra’ila da yankin Palasdinawa, wani shiri ne gagarumi irin da ba a taba gani ba
Yayin ganawarsa a Fadar White House da Sarki Abdullah, Shugaba Trump bai yiwa manema labarai cikakken bayani a kai ba
Trump yace "Mai Martaba yasan muna kokari ainun a Gabas Ta Tsakiya, an sami ci gaba sosai a gabas ta tsakiya, ana fara daukar kwararan matakai faro daga soke wannan mummunar yarjejeniyar da Iran
Wannan yarjejeniyar shirme ne kawai, tunda muka soketa, al’amura sun canza ainun"
Nasarar shirin zata ta’alaka ne kan goyon bayan da za a samu daga yanakin, da ya hada da goyon bayan Sarkin Jordan, wanda ya yi kira ga gwamnatin shugaba Trump ta goi bayan kafa kasashe biyu masu cin gashin kansu
A makon da ya gabata ne, Trump ya saka hannu kan dokar kin amincewa dukkan bakin haure da kin bari a gurfanar da su tare da tuhumar su, amma ya soke al'adar raba ya'ya da iyayen su
Yau Litinin babban Jami'in kan iyakar Amurka ya yarda cewa hukumomi yanzu haka baza su iya daukan matakin da gwamnatin shugaba Trump yake so a dauka na dokar kin amincewa a tsare kuma gurfanar da dukkan mutanen da ke shigowa Amurka ba bisa ka'ida ba, yayinda jami'ai ke aikin kirkiro da dokar da zata bari a gurfanar da waddanan mutane ba tare da an raba su da iyalansu ba
Kwamishinan kwastam da kare kan iyakar kasa Keven McAleena ya fadawa manema labarai a jihar Texas dake nan Amurka cewa, ya daina aika tuhume tuhumen da ake wa iyaye kan shigowar su kasar ba bisa ka'ida ba ga mahukunta, bayan da shugaba Donald Trump ya rattaba hanu kan wata doka a makon da ta gabata da zata dakatar da raba iyaye da ya'yansu bakin haure
McAleena ya jajirce cewa dokar gwamnatin tana aiki duk da kalubalar da ake fuskanta, ya ce kuma yana aiki kan maido da tuhumar bakin hauren dake shigowa
Rikicin kasuwanci dake tsakanin Amurka , Cina da kasashen Turai sanadiyar karin harajin da Amurka ta soma kafin sauran su soma mayar da martani ya jawo faduwar hannayen jari
Jiya Litinin kasuwanin hannaye jarri a turai da Amurka suka fadi a yayinda damuwa da ake nunawa akan rikicin kasuwanci yayi kamari a duk fadin duniya
Kasuwar hanayen jarin Amurka ta fadi da wajen fiye da kashi daya daga cikin dari a yayinda kasuwanin hanaye jarri a turai suka fadi fiye da haka
Anyi hasara to amma hanayen jarin fasaha su suka fi dandanawa domin sun fadi da fiye da kashi biyu daga cikin dari
Faduwa mafi girma da aka gani tun watan Afrilu
Shugaban Amurka Donald Trump ya bada sanarwar shirye shiryen kara kudin haraji akan kayayyaki da China ke sayarwa Amurka, yana misali da damuwa akan matakan tsaro
Nan da makoni biyu Amurka ke shirin fara kara haraji akan kayayyakin da China ke sayar wa Amurka na fiye da dala biliyan talatin
China tayi alkawarin maida martini nan da nan, matakin daya sa kasashen na duniya guda biyu da suka fi kowace kasar bunkasar tattalin arziki fara rikicin kasuwanci
Jami’an gwamnati a jihar California nan Amurka sunce ala tilas dubban mutane suka fice daga gidajensu a yayinda gobarar daji ta lalata wani yanki a arewacin jihar da yake farfadowa daga gobarar dajin da suka auku cikin ‘yan shekarun da suka shige
Hukumomi sunce wutar dake ci ba kakautawa tuni ta lalata hecta ashirin da biyu na fili kusa da dajin Mendocina, kimamin kilomita dari da goma a arewa maso yammacin Sacramento baban birnin jihar
Gobarar ta tilastawa fiye da mutane dubu uku barin gidajensa harma gwamnan jihar Jerry Brown ya ayyana dokar ta baci a karamar hukumar Lake
Jami’an kashe gobara sunce yan kwana kwana maitan da talatin ne suka aikin kashe gobarar a karamar hukumar Lake da tuni ta lalata fiye da hecta dubu uku da dari uku na
A jiya litinin dai ‘yan kwana kwana sun yi amfani da jiragen sama masu saukar angulu da suke zubar da ruwa da kuma manyan motoci buldoza, to amma har yanzu suna fafitukar ganin sun kashe gobarar
Shugaban Amurka Donald Trump ya fada jiya Lahadi cewa ya kamata a maida mutanen dake shigowa Amurka ba bisa ka’ida ba kasashen su, ba tare da sa hannun alkalai ko zaman kotu ba
A wasu rubuce-rubuce da ya kafe a shafinsa na Twitter, Trump ya ce, bai kamata mu bar wadannan mutanen su mamaye kasar mu ba…
’ yana mai nuni da cewa tsarin Amurka ba ya bin kyawawan manufofin shige da fici da kuma doka da oda
Shugaban na Amurka yayi ikirarin cewa yanzu duniya na yiwa tsarin shige da ficen Amurka dariya, ya ce ba a yiwa wadanda suka shigo kasar bisa kai’ida, suna kuma cigaba da jiran takardunsu shekara-da-shekaru adalci ba
Kungiyar kare hakkokin jamm’a ta Amurka da ake kira American Civil Liberties Union da turanci, ta maida martani akan sakonnin na Trump, tana mai cewa tsarin da Trump ke so ya bi ya sabawa tanadin da kundin tsarin mulkin Amurka yayi akan kare jama’a
Ana ci gaba da zanga zanga a jihar Texas saboda yadda aka tsare bakin haure da aka raba da 'ya'yansu kuma har yanzu babu wata hanya kwakwara da zasu sake haduwa da 'ya'yansu cikin sauki
To a nan Amurka ma, ana ci gaba da zanga zanga kan yadda ake tafiyar da ‘yan ciranin da aka tsare a jihar Texas, wadanda suka shiga kasar ba bisa ka’ida ba, duk da cewa a ranar Laraba gwamnatin shugaba Trump ta sauya tsarin da take amfani da shi na raba ‘ya’ya da iyayensu akan iyakar kasar
A jiya Lahadi, jami’an tsaron kan iyaka suka saki kimanin iyaye 30 da aka raba da ‘ya’yansu, an kuma fasa tuhumarsu saboda dokar da suka karya ta shiga kasar ba tare da izini ba
Darektan kungiyar Annunciation da ke tallafawa bakin hauren, Ruben Garcia, ya ce, zabin da aka baiwa bakin hauren kan yadda za su samu bayanai game da ‘ya’yansu, bai taka kara ya karya ba, domin an ba su lambar 8-0-0 ce kawai domin tuntubar halin da suke ciki
Wasu daga cikin iyayen, an tsare su ne a wani wuri da ke karamar hukumar El Paso a cewar Garcia
‘Yan jam’iyar Republican a Majalisar Wakilan Amurka suna shirin kada kuri’a makon gobe kan wani kudurin dokar bakin hare ko da yake shugaba Trump ya gaya masu ranar jumm’a cewa, kada su amince da wannan yunkurin sai bayan zaben rabin wa’adi
Koda ‘yan Jam’iyar Republican wadanda ke da rinjaye a majalisar wakilai da ta Dattawa sun amince da kudurin, kusan za a iya cewa babu ko tantama zai fuskanci matsala a majalisar Dattawa inda ‘yan jam’iyar Democrats suke da isassun kujerun takawa Republican birni, ta yadda ba zasu iya samun adadin kuri’u sittin da suke bukata na amaincewa da kudurin ba
A farkon wannan makon, shugaba Trump ya yi kira ga majalisa ta gaggauta amincewa da dokar shige da fice
Sai dai ranar jumma’a ya buga a shafinsa na twitter cewa, “ya kamata ‘yan jam’iyar Republican su daina bata lokacinsu kan batun shige da fice sai bayan mun zabi Karin sanetoci maza da mata a watan Nuwamba
‘yan Jam’iyar Democrat suna wasa ne kawai, basu da niyar yin wani abu domin shawo kan wannan matsalar da aka dade ana fama da ita
Zamu amince da kuduri mai kyau bayanda jar guguwa ta kada-inji shugaba Trump a sakonsa na twitter
Shugaban Amurka Donald Trump ya jadada cewa zai bada fifiko wajen kare kan iyakokin kasar jiya Jumma’a, bayan shafe mako guda ana cecekuce a kan batun bakin haure da ya dauke hankalin ‘yan siyasa a Washington
Ranar alhamis shugaba Trump ya sauya tsarinsa na raba kananan yara da iyayensu, sai dai gwamnatin tana fuskantar babbar kalubalar yadda zata hada iyalai wuri daya ta kuma nemi hanyar tsare su
Trump ya gana da dangin wadanda suka rasa kanatattunsu a hannun bakin haure
Yace, Basu Magana a kan asarar rayuka da kuma barna da mutanen da bai kamata su kasance a nan ba suke haifarwa, mutanen da zasu ci gaba da keta doka suka aikata ba daidai ba
Sabine Durden ta bayyana jimamin rashin danta Dominic
Tace "Na zo nan tare da dana, abinda ya rage min ke nan nashi, tokarsa
Ina taraya tokarshi a makubcin sarka
Cecekucen da aka rika yi wannan makon kan batun shige da fice, yana iya zama babban abinda zai dauke hankali a zaben ‘yan majalisa na rabin wa’adi da za a gudanar a watan Nuwamba, da zai shafi jam’iyar da zata yi rinjaye a majalisa
Barazanar yaki a fagen cinayyar duniya na dada karuwa yayin da kasar Amurka da tarayyar Turai ke ta gasar maka ma juna haraji
Shugaban Amurka Donald Trump ya yi barazanar maka harajin kashi 20% kan motocin da ke shigowa daga Turai, a matsayin martanin harajin da kasashen Turai su ka saka kan kayakin da ke shigowa daga Amurka
Jiya Jumma'a, wato kwana guda, bayan da sabon harajin na kasashen Turai ya fara aiki, Trump ya rubuta ta kafar twitter cewa, "muddun ba a gaggauta dakatar da wannan haraji da kuma tarnakin ba, za mu maka harajin kashi 20% kan dukkan motocinsu da ke shiga Amurka
A rika yi a nan Amurka!"
Kwararru sun ce irin wannan harajin ka iya gurgunta tattalin arzikin Amurkar da Turai
Yayin da ake ta takaddama kan shigowar bakin haure Amurka ba bisa ka'ida ba, Rundunar sojin Amurka ta yi tayin taimakawa da gina wasu manyan wuraren tsare dubban bakin haure
Wani babban jami'in Amurka ya ce Rundunar sojin Ruwan Amurka ta shirya tsab, don amfani da wasu sassa na sansanoninta wajen gina wasu dirka-dirkan wuraren tsare masu laifi, saboda rika tsare dubban bakin hauren da aka kama yayin yinkurinsu na ketare kan iyakar Amurka, muddun Ma'aikatar Tabbatar da Tsaron Ciki Gida ta Amurka ta bukaci hakan
Jami'in ya tabbatar da bayanin da ke nuna cewa Rundunar sojin ta Amurka, ta rubuta takarda ga Sakataren Rundunar Sojin Ruwa Richard Spencer, mai bayanin wasu wurare a lungunan jahohin California, da Arizona da kuma Alabama, a matsayin inda za a iya kafa tantunan garkame duk wani baligi bakon haure da aka kama
Daftarin takardar na nuna cewa Rundunar sojin Amurkar na iya tsare bakin haure kimanin 47,000 a kowanne daga cikin sansanoninta na jahar California - daya a San Francisco, daya kuma a kudancin Californiar
Takardar ta kuma ce ana iya tsare bakin haure kimanin 25,000 a wani sansanin da ke kusa da Mobite, jahar Alabama, sannan kuma wani adadi na bakin hauren na iya zama a wani rukunin tantunan a Yuma, jahar Arizona
Hukumomi a Amurka sun hada wata ‘yar kasar Guatemala da dan ta mai shekaru bakwai a yau Juma’a bayan an raba su watanni da dama a kan iyakar Amurka
An hada Beata Mariana de Jesus Mejia-Mejia da dan ta Darwin ne a filin saukar jiragen sama na Baltimore da Washington a jihar Maryland
Wuni guda kafin su hadu, ma’aikatar shari’a ta amince a saki Darwin ya koma wurin mahaifiyarsa da take gaban shari’a
Wannan mace ta bukaci mafakar siyasa tare da dan ta ne a lokacin suka tsallaka iyaka
Su biyun suna kan hanyarsu ne zuwa Texas, inda zasu zauna kafin a tabbatar da basu mafakar siyasar
Shugaban Amurka Donald Trump ya umarci hukumomin kasar a jiya Alhamis da su hada iyalan bakin hauren da suka tsallako daga kasar Mexico ta barauniyar hanya
Trump ya fada a wata ganawa da ya yi da manyan jami’an gwamnatinsa a jiya Alhamis, yayin da uwargidansa Melania Trump take ziyara a inda ake tsare bakin hauren, yana mai cewar zamu hada iyalan wuri daya
Ana shirin wata ganawa tsakanin Shugaban Amurka Donald Trump da Shugaban Rasha Vladimir Putin, a cewar jami'an Fadar White House
Rahotannin kafafen labarai sun ruwaito wasu majiyoyin da aka sakaya su na cewa ana sa ran ganawar ta faru a watan gobe lokacin da Trump ya kai ziyara Turai
Shugabannin biyu na iya ganawa gabanin taron da za’a yi a Brussels daga 11 zuwa 12 ga watan Yuni, ko kuma bayan ziyarar Trump zuwa Burtaniya kwanaki biyu bayan nan
Mai magana da yawun Majalisar Tsaron kasa Garrett Marquis ya aika da sako ta kafar twitter ranar Alhamis mai cewa, "Ranar 25 zuwa 27 ga watan Yuni, Mai bayar da Shawara Kan Harkokin Tsaron John Bolton zai gana da kawayen Amurka a London da Rome don su tattauna kan kalubalen tsaro, daga nan kuma ya wuce birnin Mascow na kasar Rasha don tattaunawa kan shirin ganawa tsakanin Shugaba Trump da Putin
Akwai alamar an soma shirye-shiryen wani babban taron kolin da ake fatan ganin ya faru a tsakanin Shugaban Amurka Donald Trump da takwaransa Vladimir Putin na kasar Rasha
A cewar wasu mutane biyu dake da masaniya kan shirye-shiryen amma wadanda basa son a ambaci sunayen su
Ana sa ran wannan taron zai faru ne a a lokacin ziyarar da shugaba Trump zai kai kasashen Turai a cikin Wata mai fita, har ma ana nunin cewa mai yiyuwa ne su hadu kafin babban taron kungiyar tsaron Turai ta NATO da za’ayi ran 11 ga watan Yulin ko kuma bayan ziyarar da shugaba Trump zai kai Biritaniya kwannaki biyu bayan an kamala taron na NATO
Sai dai fadar White House ta shugaban na Amurka taki cewa uffan kan wannan batu, kamar yadda ita ma Hukumar Tsaron Amurka taki tace komai kan maganar a lokacinda gidan rediyon VOA ya tuntube ta
Wasu kamfaanonin jiragen sama na Amurka sun lashi takobin hana jami'an gwamnatin kasar safarar yaran da aka raba da iyayensu da jiragensu ba saboda matakin gwamnatin ya sabawa abubuwan da suke darajawa
To gabanin faruwar hakan, matakin da shugaba Trump ya dauka na raba iyaye da ‘ya’yan nasu, ya sa wasu kamfanonin jiragen sama na Amurka suka nemi gwamnatin kasar da kada ta yi amfani da jiragensu wajen safarar jami’anta da ke rakiyar yaran bakin haure da aka raba da iyayensu a kan iyakar Amurka da Mexico
Kamfanin jiragen American da United da na Frontier, duk sun nuna aniyarsu ta kin yin safarar jami’an kula da shige da fice a karkashin wani kwantiragi da suka yi da gwamnati
A wata sanarawa da kamfanin American Airline ya fitar, ya ce matakin raba ‘ya’ya da iyayensu, “ya sabawa abubuwan da kamfanin yake darajawa
Wani ma’aikacin jirgin sama, Hunt Palmquist, ya rubuta a jaridar Houston Chronicle cewa, sau biyi ana jigilar jami’an shige da fice tare da yaran da suke yiwa rakiya zuwa wani kebabban wuri da aka ware musu
Amma ya ce bayan da ya gane abin da yake faruwa, sai ma’aikacin ya sha alwashin zai fice daga jirgin idan har yaga za a sake jigilar yaran, “saboda wannan mataki da gwamnati ta dauka tare da hadin kan kamfanin da yake aiki, mataki ne na nuna rashin sanin ya kamata
Ita dai hukumar tsaron cikin gida ta Homeland Security ta kwatanta matakin da kamfanonin jiragen suka dauka na kin jigilar yaran a matsayin abin takaici
Shugaban Amurka ganin yadda waje da cikin kasar aka yi masa ca akan raba yara kananan da iyayensu bakin haure bisa abun da ya kira aiwatar da dokar kasa ya soke dokar ba tare da neman izinin majalisa ba wadda a can farko ya dorawa laifin kafa dokar
A wani yanayi da ake mai kallon abu mafi muhimmanci da gwamnatin shugaba Donald Trump ta yi cikin watanni 17 da ta kwashe tana mulki, Trump ya sauya wani tsari, ya kuma ba da umurni na gashin-kansa, wanda ba sai ya nemi iznin majalisar dokoki ba, inda ya soke dokar nan da ta ba da damar a raba yaran bakin haure da iyayensu da suka shiga Amurka ta kan iyakar kudancin kasar da Mexico, ba bisa kai’da ba
Yayin da yake rattaba hannun akan wannan sabon umurni, gabanin ya kama hanyarsa ta zuwa wani gangamin siyasa a jihar Minessota a jiya Laraba, shugaba Trump ya ce “wannan mataki ne na kokarin barin iyalai a tare, da kuma kokarin ganin an samu kan iyaka mai cikakken tsaro
Sauya wannan tsari da Trump ya yi, ya biyo bayan suka da jami’an Republican da na Democrat suka yi ta yi, wadandan suka hada kai suka kira lamarin na raba yara da iyayensu, a matsayin “rashin imani
Matakin karbe yaran, ya bar iyaye cikin duhu kan inda ‘ya’yansu suke ko kuma ta yaya za a sake hadasu
Wannan umurni zai fara aiki ne nan take bayan rattaba hannun da shugaban ya yi, a cewar Gene Hamilton, mai bai wa babban Attonery Janar din Amurka, Jeff Sessions shawara, amma ya ce, akwai matakan da za a bi wajen aiwatar da wannan umurni
Masu zanga zanga a Amurka sun bayyana fushi da damuwarsu ga gwamnatin Trump, a kan shirinta na raba ‘ya'yan bakin haure da iyayensu
Daruruwar masu zanga zanga sun yi cincirundo a harabar ofishin ma'aikatar shige da fice a SanFrancisco, a jiya Talata, suna ihu suna cewa a hada iyalai wuri daya
Daya daga cikin masu zanga zangar ta bayyana matukar fushinta a kan shugaba Donald Trump, tana rungume da tutar Amurka tana jawabi a kan bakin haure a jiya Talatan
Tace shin wanenen ya san halin da wadannan kananan yaran ke ciki? Shin wanene zai iya gane damuwarsu? Tace dazu naga Trump rungume da tuta
Shin amsar shi kenan? Ya rungume tuta? Alhali kuwa wadannan bakin hauren basu iya rungumar ‘ya'yansu
A nan Washington, Trump ya gamu da fushin wadansu 'yan Democrat yayin da ya isa majalisar majalisar dokokin kasar a jiya Talata domin ya gana da wakilan ‘yan Republican a kan neman hanyar warware wannan batu dake neman zama babbar kalubala
Yace mun samu tattaunawa mai amfani
Wadannan dokoki ne da aka karyasu shekaru da dama, amma dai mun yi tattaunawa mai amfani
Kowane irin haraji Amurka ta dorawa kayayyakin dake shogowa kasar daga China, ita ma kasar Chinan ta yi barazanar mayar da martani ba tare da bata lokaci ba
Kasar China ta kira barazanar da Shugaba Trump keyi na Karin kudin haraji akan kayayyakin da suke cinikayya da Amurka a matsayin wani yunkurin kai kasar makura da neman tozartawa,wanda kuma tuni ita ma tayi barazanar daukar matakin ramuwar gayya
Kasar China dai ta mayar da martini ne a jiya lokacin da shugaba Trump yace yana shirin kara harajin dala biliyan 200 a kayan da kasar ta China take sayarwa Amurka musammam ma idan kasar taki ta sauya tabiu’nta
Darektan hukumar kasuwanci na fadar White House,Peter Navarro ya shaida wa manema labarai a jiya Talata cewa, fadar ta White House ta baiwa kasar China damar da duk take bukata domin ta canza tabi’o’inta
'Yan majalisar dokokin Amurka daga duk jam'iyyun kasar suka soki gwamnatin Trump akan raba yara kananan dag iyayensu bakin haure tare da daukan matakin hana gwamnatin ci gaba da yin hakan
A jiya Talata ne duka ‘Yan majilisar dokokin Amurka daga dukkan jamiyyu dake majilisar sun amince da su dauki mataki a majilisance domin kawo karshen tsarin nan na raba yara da iyayensu a bakin iyakar Amurtka da Mexico
Wannan dai Gwamnatin Trump ce ta kirkiro shi wanda kuma ya haifar da damuwa a majilisar dokokin na Amurka
Babbar darektar hukumar tallafawa yara ta Majalisar Dinkin Duniya,MDD, UNICEF Henrietta Fore ta bayyana wannan matakin a matsayin abu mai sosa rai, tace yawancin wadannan yaran da ake rabawa da iyayensu ‘yan kanan ne da basu mallaki hankalinsu ba, amma an rabasu da iyayensu dake neman mafaka a nan Amurka
Da yake magana a madadinta akan wannan lamarin mai magana da yawun hukumar ta UNICEF Christopher Boulierac ya ce ta kowace irin hanya yaran suka samu kansu cikin Amurka, yaro ai yaro ne kuma suna da yancin su samu kariya duk inda suke, kuma su kasance tare da iyayensu
Tsare mutum tare da raba shi da iyalansa abu ne dake tura mutun cikin halin kunci da damuwa wanda kuma hakan na iya tura yaran su zama fandararru, ko kuma su zamanto an bude kafar cutar dasu tare da sasu su kasance cikin yanayin damuwa a kowane lokaci, wanda bincike ya nuna cewahakan zai iya tasiri a rayuwarsu
A lokacin da yake wa taron kananan ‘yan kasuwa jawabi jiya a nan Washington Shugaba Trump ya ci gaba da dagewa akan wannan matakin da ya dauka duk ko da shan suka amma yayi kemadagas ko a jikin sa, game da wannan sabon tsarin da gwamnatin sa ta bullo dashi na raba yara kanana da iyayen su a bakin iyakar dake kudancin Mexico domin kawai sun shigo ta barauniyar hanya
Kukan kananan yaran da hukumomin shige da ficen Amurka suka rabasu da iyayensu, ya harzuka Amurkawa da dama a yayin da gwamnatin Trump ta dauki matakin ba sani ba sabo wajen dakatar da ketarawa iyakarta ba bisa ka'ida ba
Wannan matakin kuma ya fusata su da gwamnatin shugaba Donald Trump da matakan da take dauka akan bakin hauren dake shigowa a kasar bada izni ba, a cikin halin da ta kira na “ba sani, ba sabo
Wata kafar watsa labarai mai zaman kanta mai suna ProPublica ce ta sako wannan sautin mai tsawon kusan mintoci takwas, wanda kuma tace wani mutume ne mai akidar tone-tonen assirai da ba’a tantace sunansa ba, ya bada shi ga wasu lauyoyi
Daya daga cikin muryoyin da ta kara fusata mutane itace muryar wata ‘yar karamar yarinyar da ake jin shekarunta na haihuwa ba zasu shige 6 ba, wacce kuma ake jin ‘yar asalin kasar El-Salvador ce, da aka ji tana magana da harshine Latinanci, tana rokon jami’ai da su kira gwaggonta ta zo ta dauke ta daga gidan wakafin da ake tara yaran da ake kwacewa daga iyayensu
Shugaba Trump dai ya kare hujjar daukan wannan matakin na raba yaran da iyayensu akan iyakar Amurka da Mexico da cewa Amurka ba zata zama wata mafakar ‘yan gudun hijira ba
Manufar gwamnatin Trump na raba 'ya'yan bakin haure da iyayensu ya gamu da babbar suka daga matan tsoffin shugabannin Amurka uku tare da Melania, matar shugaba Trump
Jiya Litinin shugaban Amurka Donald Trump ya ce Amurka ba zata zama sansanin bakin haure ba, kuma ba zata zama inda za’a ajiye ‘yan gudun hijira ba
Shugaban yayi wannan furucin ne a fadar sa ta White House a yayinda ake ta nuna bacin rai dangane da matakin da gwamnatin sa ta dauka na raba yara da iyayensu akan iyakar Amurka da kasar Mexico
Wannan mataki yasa matan tsoffin shugabanin Amurka guda uku suka yi Allah wadai da wannan manufa ta shugaba Trump na raba yara da iyayensu wadanda suka shiga Amurka ta barauniyar hanya
A ranar Lahadi ne jaridar Washington Post ta buga labarin cewa matar tsohon shugaban Amurka George Bush, Laura ta baiyana manufar a zaman na rashin tausayi da bai dace ba
Haka ita ma Michele, matar tsohon shugaba Barack Obama ta maida martani akan wannan mataki ko manufa
Ita ma matar tsohon shugaban Amurka, yar takarar shugabar kasa ta jam’iyar Democrat Hillary Clinton ta fada a jiya Litinin cewa al’amarin akan iyakar Amurka da Mexixo dake kudancin kasar rikicin jin kai ne, kuma abinda ke faruwa ga iyali can yana da ban tsoro
Kai hatta matar shugaba Trump Melania, ita ma bata goyi bayan wannan manufar ta mijin ta ba
Ta gabatar da sanarwar da ba saban saboda da wuya ta yi magana amma a ranar Lahadi akan wannan batun ta mayar da martani
Melania Trump tace ta tsani ta ga an raba yara da iyayensu
Kungiyar dake kidigdigar wadanda suka mallakar makamai dake da cibiyarta a Geneva ta gano cewa Amurkawa suka fi al'ummar kowace kasa a duniya yawan wadanda suka mallaki makamai, fiye da China ko India saboda kashi arba'in na duk makaman dake hannun fararen hula a duniya suna Amurka ne
Wani sabon rahoto da wata kungiyar dake kidigdigar wadanda suka mallaki makamai da cibiyar ta ke birnin Geneva, ya gano cewa farar hula anan Amurka sun mallaki bindiga fiye da kowace kasa, domin kusan kashi arba’in daga cikin dari na bindiga da aka kiyasta sun kai miliyan dari takwas da hamsin da bakwai suna hannun farar hula ne
Rahoton da aka gabatar jiya Litinin yace Amerikawa sun mallaki bindiga miliyan dari uku da casa’in da uku fiye da dukan kasashe ashirin da biyar da mutane suka fi yawan mallakar bindiga
Idan aka kwatanta da kasashen Indiya da China wadanda kowacen su take da kimamin mutane biliyan daya da miliyan uku, to amma su ne suka zo na biyu da na uku akan yawan farar hula wadanda suka mallaki bindiga, miliyan saba’in da kuma kusan miliyan hamsin
Batun kayade mallakar bindiga batu ne da ake ta muhawar akan sa a siyasance a nan Amurka bayan da aka yi ta samun mutane suna harbe harben fada kan mai uwa da wabi a makarantu da kuma wuraren da mutane suka taru
Gwamnatin Trump ta ce zata inganta matakan tsaro a makarantu, to amma bata bukaci a zatar da wata sabuwar doka akan ikon mallakar bindiga ba
Sintirin hadin gwuiwa da dakarun kasashen Amurka da Turkiya ke yi a birnin Manbj cikin kasar Syria, ma'akatar tsaron Amurka, Penragon ta sanar da hakan
Amurka da kasar Turkiya sun fara sintirin hadin gwuiwa a kusa da birnin Manbj na kasar Syria
Jiya Litinin ma’aikatar tsaro Pentagon ta tabbatarwa Muryar Amurka wannan mataki
Mai magana da yawun Pentagon Eric Pahon ya fadawa Muryar Amurka jiya Litinin cewa sojojin Amurka suna sintiri a bangare daya yayinda sojojin Turkiya kuma ke sintiri a daya bangaren
Tunda farko rundunar mayakan Turkiya ta tabbatar da wannan aikin sintiri na hadin gwuiwa ta shafinta na tweeter
A farkon wannan watan Amurka da Turkiya suka yi na’am da taswirar magance rikicin da aka yi watani ana yi akan birnin
Kasashen biyu sun samu sabanin ra’ayi akan goyon bayan da Amurka ke baiwa kungiyar yan yakin sa kan Kurdawa ta YPK, yan yakin sa kan da Turkiya ta dauka a tamkar kungiyar ‘yan ta’ada
Sanadiyar sabon hayakin da aka ga wani dutsen Kilauea keyi ya sa an gargadi jama'a su zauna gidajensu domin gujewa abun da ya faru watan jiya inda aman wutar duwatsu ya lalata gidaje 467
An gargadi mazauna yankin babban tsibirin Hawaii da ke nan Amurka, da su zauna a cikin gidajensu su kuma kulle tagoginsu, bayan da aka aga dutsen Kilauea, ya sake furzo hayakin toka
Aman wutar da duwatsun da ya faro tun bayan wata guda, ya mamaye sama da kadada dubu-biyu-da-dari-hudu, ya kuma lalata gidaje 467, ciki har da wani gidan shakatawa mallakar shugaban karamar hukumar Hawaii, Harry Kim
Hotunan bidiyo, sun nuna rafin narkakken dutse da ya yi jajir ya koma wuta, yana kwarara a wani tsagun kasa da ya shiga yankin da ake kira Kapoho Bay
An kuma aike da sakon kare lafiya saboda kwararar wutar narkakken dutsen da kuma hazon da ya mamaye sararin samaniya sanadiyar tarururin haduwar wutar dutsen, a lokacin da ta shiga cikin teku
Wannan lamari na haifar da sinadarin Hydrochloric acid da burbushin duwatsu da ke tashi a sararin samaniyar
An jefa tsohon shugaban kwamitin yakin neman zaben Shugaban Amurka Donald Trump Paul Manafort gidan yari jiya Jumma'a, bayan da wani kwamitin masu taya alkali yanke hukunci na gwamnatin tarayya ya same shi da laifin kokarin karkatar da shaida, lokacin da aka sake shi bisa sharuddan beli
Manafort, dan shekaru 69 da haihuwa kuma na farko cikin tsoffin mukarraban Trump da aka jefa kurkuku, an same shi da laifi a makon jiya a wasu sabbin tuhumce-tuhumce biyu, na kokarin hana shari'a ta yi aikinta da kuma hadin baki don gurgunta tsarin shari'a, wanda ke da nasaba da yinkurin da ya yi a watannin baya-bayan nan, na karkatar da ra'ayin wasu shaidu biyu da aka saya sunayensu
Da yake Magana da manema labarai a harabar Fadar White, Trump yace abinda ake yiwa Manafort ba daidai bane
Trump yace, “Sun koma shekaru goma sha biyu da suka shige, suna neman abinda ya aikata shekaru goma sha biyu da suka shige? Paul Manafot yayi mani aiki na kankanen lokaci ne
Ya yiwa Ronald Reagan, ya yiwa Bob Dole aiki, ya yiwa John MacCain aiki, ya yiwa ‘yan jam’iyar Republican da dama aiki
Ya yi min aiki na tsawon kwanaki arba’in da tara ko makamancin haka, dan kankanen lokaci
Raina ya baci da wadansu mutane domin suna binciken abinda wani ya aikata shekaru goma sha biyu da suka shige
Manafort dai, ya fada jiya Jumma'a, cewa bai aikata wani laifi ba dangane da wadannan tuhumce-tuhumcen biyu
To amma wata alkalin kotun tarayya mai suna Amy Berman Jackson, wadda ta yi nuni da zarge-zargen kokarin karkatar da ra'ayin shaidun, ta bayar da umurnin a tsare shi a gidan yari har sai lokacin da za a yi masa shari'a a watan Satumba, wanda hakan ya zo daidai da bukatar mai shari'a na musamman Robert Mueller, ta soke belin da aka ba shi, Manafort
Cikin karar da antoni janar ta New York ta shigar ta zargi Shugaba Trump da 'ya'yansa da yin anfani da kudin gidauniyar wajen biyan lauyoyi tare da biyan bukatun kansu
Jiya Alhamis jahar New York ta shigar da kara tana bukatar a rusa gidauniyar iyalan Shugaba Donald Trump, bisa hujjar cewa Trump ya yi ta gudanar da haramtattun harkoki na tsawon sama da shekaru gwammai saboda amfanar harkokinsa na kasuwanci da siyasa
Karar, wadda babbar mai shigar da kara ta jahar kuma 'yar jam'iyyar Democrat, Barbara Underwood ta shigar, ta zargi gidauniyar ta Trump da abin da ta kira, "gagarumin saba ma ka'ida ta wajen hadin baki a siyasance da kwamitin yakin neman zaben Trump da kuma saba ka'idar tafiyar da gidauniyar da ba ta neman riba ba ce
Karar ta yi zargin cewa Trump, wanda hamshakin attajiri ne mai harkar gine-gine ne gabanin ya rikide zuwa dan siyasa na jam'iyyar Republican, ya yi amfani da kudin gidauniyar wajen biyan kudin lauyoyinsa da tallata otal-otal dinsa da kuma kashe cikin kudin kan wasu harkokinsa
Karar ta ambaci Shugaban kasa da 'ya'yansa uku wato da Donald Trump Jr da Eric Trump da kuma Iavanka Trump, wadanda mambobin kwamitin amintattun gidauniyar ne, a matsayin wadanda ake kara
Wani hari da jirgin dake tuka kansa ya kai ya yi sanadiyar hallak Mullah Fazlullah shugaban Taliban na kasar Pakistan duk da cewa ma'aikatan tsaron Amurka ta ki ta ce komai a kai
Wani harin jirgi mara matuki da Amurka ta kai ya auna Shugaban Taliban a Pakistan a wani lardi a Afghanistan,wanda ke daura da kan iyakar Pakistan, abin da wani jami'in sojin Amurka ya tabbatar ma Muryar Amurka kenan
Wani rahoton da ya fito daga mazauna wurin, wanda ba a tabbatar ba, ya nuna cewa an hallaka Mullah Fazlullah
Jami'in na sojin Amurka, wanda ya bukaci a sakaya sunansa, ya ce harin, wanda aka kai da tsakar daren ranar Laraba, an auna shi ne kan Fazlullah, Shugaban Tehrik-e-Taliban, shiyyar Pakistan
Zuwa yanzu dai jami'an Hedekwatar Tsaron Amurka sun ki cewa komai kan ko shin an yi nasara a harin ko a'a
Jami'an na sojin Amurka sun ce Fazlullah ya bayar da umurnin kai wasu muggan hare-hare da dama kan muradun Amurka da Pakistan tun bayan da aka nada shi jagoran kungiyar a 2013, ciki har da hari kan makarantar soji ta Peshewar da ya yi sanadin mutuwar mutane 151, ciki har da yara sama da 130
Shugaban Amurka Donald Trump ya zargi OPEC, kungiyar kasashe 14 masu sayar da mai da haddasa tashin farashin man a kasuwar duniya daga dala 30 zuwa dala 70 cikin shekara daya lamarin d aya ce bashi da kyau
Shugaban Amurka, Donald Trump ya ce farashin mai ya yi tashin goron zabi, yana mai dora alhakin hakan akan OPEC, kungiyar kasashen da ke da arzikin man
A jiya Laraba Trump ya rubuta a shafinsa na Twitter cewa “farashin mai ya tashi sosai, OPEC ta yi halinta, hakan babu kyau
Kungiyar ta OPEC mai mambobi 14 da suka hada har da Saudiyya, Iran, Iraqi, Kuwait da Venezuela, kan samar da kashi 40 na man da ake hakowa a duniya, wanda kusan kashi 60 cikin 100 na adadin wannan man akan sayar da shi ne a kasuwannin duniya
A duk lokacin da kungiyar ta OPEC ta yanke shawarar kara adadin man da ake hakowa ko kuma akasin hakan, matakin kan shafi farashin mai a duniya, lamarin da ke shafar masu amfani da man da kuma hadahadar kasuwancinsa
A shekarar 2016 ne, shugabannin kungiyar ta OPEC suka cimma wata matsaya ta rage adadin man da ake hakowa zuwa ganga miliyan 1
8 a kowacce rana, domin a rage kwantan da yake yi a kasuwanni
Tun kuma daga lokacin ne farashin man ya tashi daga kasa da dala 30 kan kowacce ganga zuwa sama dala 70
Yayinda sakataren harkokin wajen Amurka Mike Pompeo ke ikirarin cewa Koriya ta Arewa zata kwance makaman nukiliyarta nan da zuwa shekara biyu da rabi su kuwa 'yan Democrat na ganin akwai jan aiki gaba kafin duniya ta samu masalaha
Sakataren harkokin wajen Amurka, Mike Pompeo, ya ce suna sa ran nan da shekara biyu da rabi, Koriya ta Arewa za ta kwance damarar makamanta na nukiliya da gasken-gaske
Kalaman na Pompeo wadanda ya yi a jiya Laraba, na zuwa ne, kwana guda bayan da shugaba Donald Trump ya rattaba hannu akan wata yarjejeniya da shugaban Koriya ta Arewan, Kim Jong Un, wacce ta nemi a kawo karshen shirin makaman nukiliyan na kasar
Sai dai a cewar ‘yar majalisar Dattawa a bangaren ‘yan Democrat, Sanata Jeanne Shaheen, akwai sauran jan aiki a gaba kafin duniya ta numfasa dangane da makamin nukiliyan na Koriya ta Arewa
ACT 1 “Wannan barazanar nukiliya ba za ta kau ba, har sai sun wargaza baki dayan cibiyar makamin nukiliyan, su kawar da fasahar bunkasa makamin baki dayansa
Shi kuwa Sanata John Cornyn na bangaren ‘yan Republican, ya fadawa Muryar Amurka cewa, duk da wannan taron kolin da aka yi a Singapore, babu abin da zai canza dangane da matsalin lambar da ake nunawa hukumomin Pyongyang
ACT 2 “Fassarar da na yi wa wannan taro na su na farko, wanda ya zo wa kowa da mamaki, ita ce, kamar ‘yan dambe ne biyu, suka yi musabaha gabanin sun fara dambatawa, ba’a a fara ainihin tattaunawar ba
Duk da cewa sun bar sauran duniya cikin duhu akan abun da suka cimma shugaban Amurka Trump da shugaban Koriya ta Arewa sun kammala taronsu da alkawarin kwance makaman zirin Koriya
Ganawa ta musamman da aka gudanar tsakanim shugabannin Amurka da na Koriyaa ta Arewa ya kawo karshe a jiya Talata tare da alkawarin kwance damarar makamai masu linzami a zirin Koriya
To sai dai kuma abinda ake sa ran ya zama babban labari, ba shine ya fito fili ba a karshen yarjejeniyar da kasashen biyu suka sawa hannu
Domin ko Shugaba Trump yaci gaba da nanata cewa zai dakatar da atisayin da sojojin Amurka ke yi da na Koriya ta Kudu a wani matakin kwantar da hankalin Kim Jong Un
Wannan shawarar ta Trump dai ta bar kawayenAmurka da ma sauran jamian sojan Amurka a zirin dake bukatar Karin haske game da inda aka kwana
Wannan matsayin na Trump dai ya bar kwararru a harkan soji da sanin rashin tabbas akan wannan batun
Yanzu haka dai Koriya ta Kudu ta shiga tsaka mai wuya domin ko wannan shawarar shugaba Trump ta sata kasa gane shin ina aka dunfara ne, domin shi ma mai Magana da yawun Fadar Blue House ya ce akwai bukatar tantance abinda kalaman Shugaba Trump ke nufi,
Sai dai a wuri daya kuma ra’ayin ‘Yan majilisar dokokin Amurka ya banbanta akan wannan ganawar da aka yi tsakanin shugaban na Amurka da takwaran aikin sa na Korea ta Arewa
Ganawar da shugabannin biyu suka yi a kasar Singapore ya zame wani abin tarihi, wanda aka kammala da alkawarin cewa kasar ta Koriya ta Arewa zata sukurkuta makaman ta dake zirin na Koriya ta Arewan
Haka ita ma Amurka tace zata dakatar da atisayin da sojojin ta keyi da sojojin Koriya ta Kudu
Anan Washington dai da yawan ‘yan majilisar dokokin sunce suna ganin wannan ganawar ita ce matakin farko
Amma kuma yayin da ‘yan jamiyyar Republican keda tabbaci ko kwarin gwUiwa akan wannan yarjejeniyar suko yan jamiyyar Democrat na cewa ne har yanzu da sauran rina a kaba domin ko yarjejeniyar an barta a dunkule ba a fayyace ainihin muhimman batutuwa ba a cikin wannan lamari
Sai dai daga karshe kalaman na ‘yan majilisar ya bukaci kasashen biyu dasu samar da zaman lafiya mai dorewa a zirin na Koriya da kuma kyakkyawar dangantaka tsakanin Amurka da Koriya ta Arewa, tare da ganin an sako Fursunonin nan da suka bata
Sai dai kuma kasashen biyu sun yi alkawarin bibiyar duk wasu yarjejeniyoyin da aka cimmawa
To amma kuma yarjejeniyoyin basu basu shata wani tsari na sadidan ba game da kwance damarar makamin nukiliyar kasar ta Koriya ta Arewa
Sanatan Jamiyyar Democrat, Sanata Bob Menendez ya ce wannan ita ce yarjejeniya mafi rauni da ya taba gani wanda aka kulla da Koriya ta Arewa, ya ce amma dai mun zura ido muga kuma ina aka dosa kuma wani muhimmin shiri aka tsara
A cewar shugaban Amurka Donald Trump taron kolin da suka yi da shugaban Koriya ta Arewa Kim Jong Un ya yi kyau fiye da yadda aka yi zato har ma zasu rabtaba hannu akan wata yarjejeniya tsakanin kasashen biyu
Shugaba Donald Trump na Amurka yace ganarwasa da takwaran aikin sa na Korea ta Arewa Kim Jong Un tayi kyau sosai, kuma yayi maganar cewa suna da kyakyawar dangantaka a yayinda suka zanta a kasar Singapore yau Talata akan yiwuwar kwashe makamai daga zirin Korea
Kafin su fara ganawar, shugaba Trump yace daram yake ji, kuma zasu yi tattaunawa mai kyau, yana kuma zaton za’a samu nasarar sosai haka kuma yace yana alfahari da ganin zasu samu kyakyawar dangantaka
Bayan da suka yi ganawar kimamin mintocin arba’in su biyu kurum in baicin masu yi musu tafinta, Shugaba Trump da shugaba Kim sun gaiyaci yan tawagar wakilansu domin yin shwarwari sosai
Kafin a fara taron shugaba Trump ya kuma ce zasu samu damar magance babbar matsala
Shugaba Donald Trump na Amurka yace ganawar tarihi da suka yi yau Talata da takawaran aikinsa na Korea ta Arewa Kim Jong Un tayi kyau fiye da yadda ake zato
Shugabanin biyu sun fito kafada da kafada bayan cin abincin rana, biyo bayan gawar mintoci arba’in da suka yi, tunda farko su kadai tare da masu yi masu tafinta
Mr Trump yace sun yi kyakyawar ganawar kuma an samu ci gaba sosai
Yace zasu rattaba hannu akan wata yarjejeniya ba tare da bada wani karin haske ba
Shugabanin biyu dai sun je kasar Singapore yin wannan taro ne da nufin yin shawarwari akan yiwuwar kwashe makamai daga zirin Korea
Tunda farko baban sakataren Majalisar Dinkin Duniya Antonio Guetteres yayi maraba da ganawar da aka yi tsakanin shugabanin Amurka da Korea ta Arewa
Yace tilas batun samun zaman lafiya da kuma kwashe makamai daga zirin Korea su zama baban burin da aka sa a gaba
Jiya Litinin sakataren na Majalisar Dinkin Duniya yayi wannan furuci a hedikwatar Majalisar a birnin New York
An kafa wani babban tarihi a kasar Singapore, bayan da shugaban Amurka Donald Trump ya hadu da shugaban Korea ta Arewa, Kim Jong Un domin yin taron koli da aka tsara
Trump, shi ne shugaban Amurka na farko da ke kan mulki da ya hadu da shugaban Korea ta Arewa a tarihin huldar diplomasiyyar kasashen biyu
A karon farko kuma a wani mataki na kafa tarihi, shugaban Amurka Donald Trump da takwaran aikinsa na Korea ta Arewa Kim Jong Un sun hadu
Shugabannin biyu sun hadu ne da safiyar yau Talata (lokacin Singapore), inda suka gaisa a gaban totocin kasashen biyu da aka jera a bayansu
Daga baya kuma sun shiga cikin otel din da taron ke gudana, inda suka fara tattaunawa kan batun da ake tsammanin na kwance damarar makaman nukiliyan Korea ta Arewa ne
Amma gabanin hakan, shugaba Trump da Kim, sun dan zauna na wani lokaci domin ganawa da manema labarai
“Lallai ba abu mai sauki ba ne zuwa nan
Ya kara da cewa, “zamanin da ya shude ya haifar mana da kalubale kan yadda za a samar da maslaha, amma kuma mun yi hobbasa mun tsallake duk wani shinge, yanzu kuma ga mu a nan yau
Shi kuwa shugaban Amurka ya jaddada abin da Kim ya fada ne yana mai cewa, “wannan gaskiya ne
Trump ya kara da cewa, “lallai za mu cimma gagarumar nasara, kuma wannan abin alfahari ne, kuma ba na wata tantama, za mu kulla kyakkyawar dangantaka
Fadar gwamnatin Amurka ta White House ta ce a daren ranar Talata shugaba Trump zai bar kasar ta Singapore
Jami’an fadar shugaban Amurka ta White House sunce a daren gobe Talata ne shugaba Donald Trump zai baro Singapore bayan taron kolin nan na tarihji da zasuyi da shugaban Koriya ta Arewa (KTA), Kim Jong Un
Jami’an sunce taron yana tafiya kamar yadda aka shirya amma kuma yana tafiya “cikin saurin da ba’a zata ba” a can farko
Sanarwar ta White House tace gobe da safe ne shugaba Trump da shugaba Kim zasuyi ganawar su kadai da juna tareda masu yi musu tafinta ko fassara kawai, daga baya kuma azo a yi babban taron da zai hada da mukarrabansu kamar sakataren harakokin Waje Mike Pompeo da shugaban ma’aikatan fadar shugaban Amurka John Kelly da kuma mashawarci kan harakokin tsaro na Amurka, John Bolton
Bayan an gama taron ne shugaba Trump zai yi wa manema labarai bayanin wainar da aka toya, sannan ya bar Singapore gobe da marece
A da an dauka sai ranar Laraba ne Trump zai baro Singapore din
Yau da ake jajibirin taron, jami’an Amurka na ci gaba da jadadda cewa makasudi daya suka saka a gabansu: wannan kuwa shine ganin bayan daukacin dukkan makaman nukiliya da masu linzame da KTA ta mallaka
Leo Sarkisian da yarasu yana da shekara 97 shi ya kirkiro shirin Muryar Amurka da ta dade yana dakon rahotanni akan wake-waken nahiyar Afirka
Leo Sarkisian, mutumin da ya kirkiro dadden shirin nan na Muryar Amurka da ke dakko rahotanni kan wake-wake a nahiyar Afrika da ake kira “Music Time In Africa” a turance ya rasu yana mai shekaru 97
Sarkisian, ya kwashe rabin karni yana tafiye-tafiye a sassan Afirka, yana sauraron kananan mawakan yana kuma dakko rahotonni kan wasanninsu
Wadannan rahotannin, sun kasance tushen shirin da ya fi dadewa da ake watsawa da harshen Ingilishi a Muryar Amurka
Shi dai Sarkisian, ya kwashe shekaru 47 yana tafiya tare da mai dakinsa Mary, wacce ya aura a shekarar 1949, tare ne kuma suka rika haduwa da dubban kananan mawakan Afirka, suka kuma fito da fasaharsu idon Duniya
Tafiye-tafiyen da ya yi, ya sa ya zama jagora cikin masanan wakokin nahiyar
A cewar Heather Maxwell, kwararriya a fannin wake-wake, wacce kuma ita ta gaji Sarkisian, fitaccen aikin da ya yi, shi ne na nadar wakokin mawakin nan na Najeriya, marigayi Fela Kuti, gabanin ya kirkiro nau’in kade-kaden gargajiya na “Afrobeat,” wanda shi ne ya sa ya yi fice a duniya
A shekarar 2012 Leo Sarkisian ya yi ritaya, a lokacin yana mai shekaru 91
Shugaban Donald Trump ya isa kasar Singapore domin taron koli da takwaran aikinsa na Koriya ta Arewa Kim Joung Un, ganawar da Amurka tace, yana da kyakkyawan kwarin guiwa a kai
Ministar harkokin kasashen ketare na kasar Singapore Vivian Balakrishnan ne ya tarbi shugaba Trump lokacin da ya fito daga jirgin shugaban kasan amurka Air Force One yau Lahadi
Kafin isarshi wurin taron yau lahadi, Trump ya kuma bayyana cewa, yana kan hanyar shiga wani bangare da ya zama bako a gareshi, domin ganawar ranar Talata
Da yake amsa tambayar Muryar Amurka kafin tashi zuwa Asiya daga wurin taron kolin manyan kasashe masu karfin tattalin arziki na G7, shugaba Trump yace, “ina da kwarin guiwa sosai” a kan ganawa tsakanin shugaban Amurka mai ci da dan iyalin masarautar da take mulkin kama karya a daya daga cikin kasashen da aka fi mayarwa saniyar ware a duniya na tsawon zuri’a uku
Trump yace ya hakikanta Kim, wanda shekarunsa basu kai rabin na shugaban Amurka ba, “yana so ya yi wani abu mai tasiri ga al’ummarshi” Sai dai Trump ya yi gargadi da cewa, Kim “ ba zai sake samun wannan damar ba” idan kwalliya bata biya kudin sabulu a tattaunawar ba- tare da bayyana wannan damar ta bin matakan diplomasiya da Amurka a matsayin dama ta farko kuma ta karshe
Kim ya isa Singapore yau da rana, yayinda ake ta kila wakala kan sakamakon tattaunawar da za a yi ranar Talata
Shugaba Donald Trump ya bijirewa matsayar da aka cimma a taron kolin kasashen da suka fi karfin tattalin arziki na G-7 da aka kammala a Canada
Shugaban Amurka Donald Trump, ya ce ya bai wa wakilansa umurnin cewa kada su rattaba hannu a wata takardar matsaya da aka cimma, a tsakanin kasashe bakwai masu karfin tattalin arziki na G-7 wanda aka yi a Canada
Trump na nuni ne da sanarwar da Firai Ministan Canada Justin Trudeau ya fitar bayan da shi Trump din fice daga taron kolin
A wani sakon Twitter da ya wallafa a shafinsa, Trump ya kuma kwatanta sanarwar ta Trudeau a matsayin “mai rauni wacce ke cike da rashin gaskiya
Firai Ministan na Canada ya rufe taron ne a jiya Asabar, inda ya ki amincewa ya sauya matsayar da ya dauka ta nuna adawa da harajin da Amurka ta sakawa kayayyakin karafa da dalma na kasarsa ta Canada da na kasashen da ke nahiyar turai
A jawabin rufe taron, Trudeau, ya bayyana cewa zai dauki matakan maida martani kan matsayar saka harajin da Amurka ta dauka, akan kayayyakinta, nan da ranar 1 ga watan Yuli
Wani dakarun Amurka ya rasu a Somalia, baayn da wasu 'yan bindiga suka abka masu yayin da suke taya takwarorinsu na Somalia aikin gina wani wajen tsaro
Wani sojan Amurka ya rasa ransa, kana wasu hudu sun ji jikkata, bayan da mayaka masu alaka da Al Qaeda suka kai farmaki a wani matsugunin tsaro da ake kan ginawa a kudu maso yammacin Somalia
Harin wanda aka kai ranar Juma’a, ya faru ne a arewa da birnin Kiyamo mai nisan kilomita 50, a daidai lokacin da dakarun Amurka ke taimakon takwarorin aikinsu na Somalia da Kenya, wajen gina matsugunin tsaron, a wani mataki na kakkabe yankin daga kungiyar Al Shabab, a cewar jami’an Amurka
Wadanda suka shaida harin, sun ce lamarin ya faru ne a kusa da garin Sanguni, a daidai lokacin da dakarun Amurka da na Somalia suke tona wani rami da gina sauran matakan tsaro
Sun kara da cewa, da farko, maharan sun ta-da bama-bamai, kafin daga baya su bude wuta akan dakarun na Amurka da na Somalia
Amurka ta ce an jikkata wani sojan Somalia guda, amma shaidu sun ce an kashe har da dakarun na Somalia
Tuni dai kungiyar ta Al Shabab ta dauki alhakin kai wannan hari ta kafar yada labaranta ta “Shahada News Agency
Anthony Bourdain kwararre a fannin girke-girke da ake watsa shirye-shiryensa a gidan talbijin na CNN, ya rasu
Bayanai sun ce Bourdain ya kashe kansa ne
Fitaccen masanin girke-girke, wanda ya shahara wajen yin tsokaci kan dandanon abinci a duniya, Anthony Bourdain ya rasu, yana mai shekaru 61
Abokin Bourdain, Eric Ripert ne ya tsinci gawarsa a dakin otel dinsa da safiyar jiya Juma’a a Faransa, inda suka je aiki kan wani shiri da za a watsa a kafar talbijin ta CNN, a shirin da ake wa lakabi da “Parts Unknown” a turance
A cewar gidan talbijin din na CNN, Bourdain ya kashe kansa ne
An haifi Bourdain a New York, ya kuma yi kuruciyarsa ne a Leonia, wata unguwa da ke wajen birnin New Jersey
Ya kammala karatunsa na jami’a a makarantar koyon girke-girke ta Amurka a shekarar 1978
Daga nan ne kuma ya samu damar yin aikace-aikace a gidajen sayar da abinci a New York, inda ya samu daukaka daga mukamin mai wanke-wanke har zuwa shugaban girke-girke
Kafin ya fara aiki da CNN a shekarar 2013, Anthony ya jagoranci wani shirinsa na kansa da yake tafiye-tafiye mai suna “No Reservations
A jajiberen taron kungiyar kasashen da suka fi karfin masana'antu ko G7, shugaban Amurka Donald Trump ya caccaki Firai Ministan Canada Justin Trudeau har fadar shugaban ta ce Trump zai kauracewa wasu bangarorin taron
A jajiberen taron kungiyar kasashe 7 masu karfin masa'anatu da ake kira G7 a takaice, shugaban Amurka Donald Trump ya caccaki mai masaukin baki Firayi Ministan PM, Canada Justin Trudeau, har fadar White ta bada sanarwar cewa Mr
Trump zai kauracewa wasu zaman shawarwarin
A sakonni da ya aike ta Twitter a maraicen jiya Alhamis, Mr
Trump ya soki PM Trudeau da kuma shugaban kasar Faransa Emmanuel Macron, akan dorawa Amurka dumbin haraji kan kayayyakinta da kuma kafa mata wasu shingaye
Shugaba Trump ya ce PM Trudeau ya fusata ne kan batun yarjejeniyar cinikayya da Amurka da ake kira NAFTA a takaice
Shugaban na Amurka ya hau Twitter ne bayanda PM Trudeau ya yi barzanar cewa sauran kasashen zasu ware Amurka daga jawabin bayan taro
Shi ma a nasa sakon ta Twitter, shugaban Faransa Emmanuel Macron, ya ce yayinda "Amurka bata damu ba idan aka maida ita saniyar ware,sauran shugabannin shida ba zasu damu ba, idan suka sanya hannu kan yarjejeniyar ba tare da Amurka ba
A cewar shugaban Amurka Donald Trump ya ce idan taron kolinsu da shugaban Koriya ta Arewa ya tafi dede yadda ake zato, yana iya gayyatar shugaban Kim Jong Un zuwa Fadar White House
Shugaban Amurka Donakd Trump ya fada jiya Alhamis cewa, zai gayyaci shugaban Koriya ta Arewa Kim Jong Un, ya kawo ziyara Amurka idan komi ya tafi yadda ake so a taron kolin da zasu yi da zai shiga tarihi
Amma a daya gefen a shirye yake ya fice daga taron idan bai gamsu da abunda ke gudana ba
Shugaba Trump yayi wata ganawa ta tsawon sa'o'i biyu da Firayi Ministan Japan Shinzo Abe a jiya Alhamis din a fadar White House kasa da mako daya gabannin taron kolin
Abe ya nemi tabbacin Amurka na ganin an sami ci gaba wajen shawo kan shirin Nukiliyar Korita ta Arewa,KTA da makamai masu linzami da kuma batun 'yan kasar ta Jaspan da take zargin KTA ta sace su a wajajen 1970 da kuma da 1980
A taron manema labarai na hadin gwuiwa da suka yi bayan ganawar, Mr
Trump yayi alkawarin zai kawo batun a lokacin taron kolin shi da Mr
Ahalinda ske ciki kuma, kwanaki gabannin taron kolin tsakanin Amurka da KTA, wakilan majalisar dokokin Amurka 'yan Republican sun bayyana goyon bayan su ga yunkurinn da shugaba Trump yake yi
Su kuma 'yan Jam'iyyar Democrats sun bayyana damuwa kan taron kolin, sun kara da cewa hakan ba yana nufin suna fatan ganin shugaban na Amurka ya gaza ba ne
Wasu sanatoci 'yan Republican suka ce bin tafarkin difilomasiyya na tunkarar rikicin na Nukiliya itace hanyar da zata hana Amurka yaki da kasar
Mai ba shugaban Amurka shawara akan harkokin tattalin arziki ya tabbatar cewa shugaban zai tsaya kan harajin da ya kawarawa wasu kasashe a taron G7, wato kasashen da suka fi karfin masana'antu
Daya daga cikin manyan masu baiwa shugaban Amurka shawara akan tattalin arziki Larry Kudlow ya fadawa yan jarida a jiya Laraba cewa shugaba Donald Trump na Amurka zai tsaya akan bakarsa wajen taron kolin kungiyar kasashe masu arzikin masa’antu da ake cewa G7 a takaice, da za’a yi duk da cacakar manufofi harkokin kasuwancin Amurka da kawayen Amurka suka yi ko kuma suke yi
Mr Kudlow yace galibi akan samu sabanin ra’ayi tsakanin Amurka da sauran kasashe wakilan kungiyar G7
Mr Kudow ya musunta cewa Amurka tana rikici akan harkokin cinnikaya da kawayen ta da kuma China, amma yace Amurka zata dauki duk matakan da suka kamata na kare ma’aikatan Amurka da masana’antunta
Sakataren tsaron Amurka Jim Mattis a yayinda yake zantawa da yan jaridar a birnin Brussels kasar Belgium a jiya Laraba yace za’a yi garaje ga dami a baiyana rikicin jadawalin kudi fito a zaman rikicin harkokin kasuwanci kuma ya hakake akan cewa Amurka tana da hujjar neman ayi mata adalci a harkokin kasuwanci da kawayen ta
Jaridar New York Times ta fara ruwaito labarin yunkurin rage sojojin kuntunbalan Amurka a nahiyar Afirka kuma kodayake ma'aikatar tsaron Amurka, Pentagon ta amince da batun har yanzu ba'a yanke shawara ta karshe ba
Shirye shiryen da ake yi na rage aiyukan sojojin kuntunbalan Amurka da aka tura nahiyar Afrika yana jawo sabanin ra’ayi tsakanin masana harkokin sojan Amurka
Jaridar New York Times da ake bugawa a birnin New York ta bada labarin shirin da aka gabatar a wannan makon daya tanadi rage yawan sojojin kuntunbalan Amurka daga kimamin dubu daya da dari biyu zuwa dari bakwai cikin shekaru uku
Jami’ai sun baiyana wa Muryar Amura cewa kodayake jami’an ma’aikatar tsaron Amurka da ake cewa Pentagon sun amince da batun rage yawan sojojin to amma har yanzu ba’a yanke shawara ta karshe akan wannan batu ko mataki ba
Wannan shawarar rage yawan sojojin da aka gabatar ya biyo bayan nazarin wani al’amari daya faru a watan Oktoba lokacin da aka yiwa wasu sojojin Amurka guda hudu kwantar bauna aka kashe su a jamhuriyar Niger
Binciken da ma’aikatar tsaron Amurka ta gudanar akan wannan al’amari ya gano kura kurai da dama ta bangaren sojojin
Wannan al’amari yasa wasu wakilan Majalisar dkokin Amurka bukatar a rage yawan sojojin Amurka a Afrika
Kamfanin Facebook ya tabbatar da kulla yarjejeniyar musayar bayanai da wasu kamfanonin fasaha na kasar China guda hudu
An gano a cikin kamfanonin akwai wanda ke yin barazana ga tsaron Amurka a cewar sashen tattara bayanan sirrin kasar, lamarin da ya sake haifar da damuwa ga yanda babban kamfanin sada zumunta ke rike bayanan mutane
Amincewar da kamfanin sada zumunta na nan Amurkar ya yi a jiya Talata, na zuwa ne wuni biyu bayan da jaridar New York Times ta bankado yarjejeniyar musayar muhimman bayanai da Facebook ya kulla da kamfanonin masu kera na'urorin fasaha da suka hada da Huawei da Lenovo da OPPO da kuma TCL, saboda masu amfani da Facebook su samu saukin bude shafinsu a kan na'urori da dama
Jami'an leken asirin Amurka sun dauki shekaru da dama suna nuna damuwarsu a kan Huawei, da cewa gwamantin China zata iya kokarin satar bayanan mutane dake hannunta
Wannan damuwa tasa ma'aikatar sojan Amurka ta haramta sayar da wayoyin zamani na Huawei a tashoshinta
Mukaddashin shugaban Facebook mai kula da huldan wayar hannu, Francisco Varela ya fada a jiya Talata cewa yarjejeniyar musayar bayanai da Huawei da kuma sauran kampanonin China ana kula da ita tun daga farko
Sakataren kudin Amurka Steve Mnuchin ya ce kasashen da suka ci gaba da yin hulda da Iran zasu fuskanci takunkumi koda ma kawayen Amurkan ne
Kasashe kawayen Amurka za su fuskanci hadarin gaske, muddun su ka cigaba da yin hulda da Iran, ciki har da yiwuwar fuskantar takunkumi daga Amurka
Ma’aikatar kudin Amurka ta yi gargadi jiya Talata cewa har yanzu Iran na amfani da wasu kamfanoni don bad da sawu, ko ma bayan da ta rattaba hannu kan yarjajjeniyar nukiliya ta 2015, jami'an gwamnatin Amurka sun ce su na kyautata zaton Iran za ta cigaba da yin hakan
A watan jiya Shugaba Donald Trump ya ba da sanarwar cewa Amurka za ta janye daga yarjejjeniyar nukiliya ta 2015 wadda aka cimma tsakanin manyan kasashen duniya da Iran, ya na mai kiranta "yarjajjeniya mai amfanar bangare guda, wadda bai ma kamata a ce an yi irinta ba
Ya kuma umurci dukkan hukumomin Amurka da su sake kakaba takunkumi kan Iran
To amma kasashen Turai na jan kafa wajen yin watsi da yarjejjeniyar, muddun dai Iran ta cigaba da mutunta ka’idodinta
Tsohon mai bincike na musamman Robert Mueller ya zargi Manafort da yin magana da wasu shaidu akan binciken da ake yi mashi
Masu gabatar da kara dake yiwa mai bincike na musamman Robert Muller aiki sun ce tsohon manajan yakin neman zaben shugaba Donald Trump Paul Manafort, ya sha kokarin ya tuntubi shaidun dake da alaka da batun manyan laifuffukan da ake tuhumar sa da su
A wani zaman kotu da aka yi jiya Litinin, masu gabatar da karar sun ce Manafort da daya daga cikin abokan aikinsa sun sha tuntubar shaidu a wani yunkuri na fada masu abinda za su ce a binciken
A watan Fabarairu ne suka tuntubi shaidun, jim kadan bayan da wani alkali ya sake dago batun laifin da ake tuhumar Manafort da shi a lokacin da yake tsare a gidansa
Ba a ambaci sunayen shaidun ba a zaman kotun da akayi, amma masu gabatar da karar sun ce mutanen sun yi aiki da Manafort wajen hada wata kungiyar tsofaffin jami’an kasashen Turai, da ake kira Hapsburg Group da turanci, dake yada muradan Ukraine a kasashen Turai da kuma Amurka
Ana tuhumar Manafort da laifuffuka, ciki harda kamun kafa ba bisa ka’ida ba dangane da kungiyar ta Hapsburg
Shugaban Amurka Donald Trump ya ce bai aikata wani laifi ba, duk da haka ya fadi cewa binciken da ake yi baya cikin tsarin mulki
Shugaban Amurka Donald Trump ya ayyana cewa yana da cikakken ikon yiwa kansa afuwa dangane da ake yi, daga nan kuma ya rubuta a shafinsa na Twitter cewa binciken da gwamnatin tarayya ke yi akan alaka tsakanin wadanda suka yi mashi yakin neman zabe a shekarar 2016 da Rasha kwata-kwata baya cikin tsarin mulki
Tun bayan da ya hau kujerar shugaban kasa kwanaki 500 da suka gabata, shugaba Trump ya sha yin watsi da ka’idodin da aka gindaya, ya kuma kalubalanci iyakokin ikon da aka san shugaban kasa da su
Amma maganganun da yayi na baya-baya, musamman akan fidda kansa, abin mamaki ne sosai kuma abin muhawara ne a fannin shari’a
Susan Low Block, wata farfesa a Jami'ar Georgetown ta nan Amurka ta ce, "Ina tunanin zai yi wuya shugaba ya zare kansa
Ina gani kotu ba zata amince ba
Amma kuma ina gani idan har shugaba zai iya fidda kansa, yawancin ‘yan majalissa zasu tumbuke shi
Ko da yake lauyoyin Trump, na kokarin duba batun ta bangaren shari’a akan cewa ikon shugaban kasa na da yawa sosai, yana da ikon ya kawo karshen bincike na musamman da ake yi wa wadanda suka yi mashi yakin neman zabe ko kuma ya zare kansa abinda ya fi kama da mulkin sarkin gargajiya amma ba zababben shugaba ba
Lauyoyin Trump, a wata doguwar wasika da suka rubutawa shugaban kwamitin binciken na musamman a watan Janairu da ta fito fili kwanan nan, sun ce ba za a iya tursasawa shugaban kasar ya bada bahasi ta wajen amfani da ikon sammace ba, suka kuma ce bai keta doka ba ta wajen korar darektan hukumar leken asiri dake jagorantar binciken katsalandan da ake zargin Rasha tayi, sabili da shugaban kasar yana da ikon dakatar da binciken
Bincike da Philip Alston na ofishin hakkin dan adam na Majalisar Dinkin Duniya ya gudanar ya gano cewa manufofin gwamnatin shugaban Amurka, Donald Trump na kara jefa Amurkawa cikin kuncin talauci
Wani mai bincike kan hakkin dan Adam a Majalisar Dinkin Duniya, ya gano cewa, tsare-tsaren da gwamnatin shugaba Trump ke amfani da su wajen gudanar da harkokin mulki, na kara tilastawa Amurkawa shiga kangin talauci
Ofishin hakkin dan adam na Majalisar Dinkin Duniya a jiya Litinin ya ce, Philip Alston, wanda jami’i ne na musamman mai dauko rahoto kan batutuwan da suka shafi tsananin talauci, ya kwashe watanni yana ziyartar sassan Amurka
Ya kuma hada wani rahoto kan yadda gwamnatocin da suka gabata, suka bar jama’ar kasar cikin halin kunci
Yayin da yake shirin gabatar da rahoton ga Majalisar Dinkin Duniya a wata mai zuwa, Alston, ya kalublanci gwamnatin shugaba Trump kan matakin da ta dauka na rage kudaden haraji, matakin da ya ce ya bai wa masu hanu da shuni da manyan kamfanoni garabasa, ya kuma kuntatawa talakawa
Shi dai Alston, ya ziyarci yankunan marasa galihu a Alabama, California, Georgia, Puerto Rico, West Virginia da kuma nan Washington DC
Sai dai a jiya Litinin, wani jami’in da ke wakiltar Amurka a Majalisar Dinkin Duniya a Geneva, ya ce, gwamnatin ta Trump, ta dukufa ne wajen samarwa da daukacin jama’ar kasar hanyoyin samun kudaden shiga
Jagoran lauyoyin Shugaban Amurka Rudy Guliani ya ce ba za su bari shugaban ya amsa kowace tambaya ba akan binciken zargin shishshigin da Rasha ta yi a zaben shugaban na shekarar 2016
Jagoran lauyoyin Shugaba Donald Trump Rudy Giuliani yace ba wani sirri bane cewa ko Trump din zai amsa tambayoyin masu binciken shisshigin da ake tuhumar Rasha tayi a zaben Amurka na shekarar 2016, amma dai abinda tawagar tayi ittifaki akai shine ba zata bar shi ya amsa ko wace tambaya ba
Tun da jimawa Trump yace yana so ya amsa tambayoyi daga kwamitin binciken Robert Mueller, to amma a jiya lahadi sai Giuliani ya fada wa gidan talabijin na ABC cewa kusan sun cimma matsaya akan wannan batu, na hana shugaban na Amurka ya zauna domin ayi masa tambayoyi, Maimako Giuliani yace akwai yiwuwar hakan ta rutsa dashi, muddin ko aka same shi da kantara karya to wannan yana nufin wani babban laifin ne a dokar kasar da yayi rantsuwar karewa
Giuliani dai tsohon magajin garin birnin New York ne, yace tawagar lauyoyin na Trump zasu iya barin ayi hira dashi a takaice, kuma ayi masa tambaya kai tsaye ba da wani lunge-lunge ba, yace kai wannan ma suna kokarin ganin ba ayi hakan ba
Kasar China ta gargadi Amurka cewa, ba za a aiwatar da duk wata matsayar cinikayya da aka acimma tsakanin kasashen biyu ba, muudar aka kara kudin fito da kuma daukar wadansu matakan da shugaba Donald Trump ya yi barazana a kan China
China tayi wannan gargadin ne bayan ganawar sakataren harkokin kasuwanci na Amurka Wilbur Ross da mataimakin Firai Ministan kasar China Liu He a Beijing jiya asabar da nufin dinke barakar harkokin cinikayya tsakanin kasashen inda Beijing ta yi alkawarin rage rarar da ake samu a harkokin cinikayyarta
Ross ya fada a farkon tattaunawar da aka yi a gidan baki na gwamnati dake Diaoyutai, kasashen biyu sun tattauna musamman kan kayyakin Amurka da China zata saya, sai dai an tashi tattaunawar ba tare da wata sanarwar hadin guiwa ba, kuma babu wani daga cikin bangarorin da ya yi wani Karin haske a kan tattaunawar
Za ayi ganawar da aka shirya yi tsakanin shugaban Amurka Donald Trump da takwaransa na Koriya ta Arewa Kim Jong Un, ranar goma sha biyu ga watan Yuni a Singapore
Shugaban Amurka ne ya bayyana haka jiya a fadar White House, bayanda ya karbi wasika daga Kim da wani babban jami’I mai shiga Tsakani kan batun makaman nukiliya na kasar Koriya ta Arewa ya mika mashi hannu da hannu
Bayan ganawa ta ba sabanba da tsohon jami’in ma’aikatar leken asirin Koriya ta Arewa a fadar White House, shugaba Trump ya sanar da sake komawa kan shirin taron kolin da shugaban Koriya ta Arewa Kim Joung Un
Bayan ganawa ta sama da sa’a guda, shugaba Trump ya sanar da cewa dukan bangarorin biyu sun mance da musayar kalamai masu gauni da aka yi a lokutan baya, da suka kai ga jingine ganawar da ake shirin yi
Koriya ta arewa tana neman dama a fannin harkokin tattalin arziki da kuma sassaucin takunkuman da aka kakaba mata da suka durkusar da kasar
Amurka ta hau kujerar na-ki a kwamitin tsaro na Majalisar Dinkin Duniya, kan wani kuduri da Kuwait ta gabatar da ya nemi a bai wa Falasdinawa fararen hula kariya
Amurka ta yi nasarar tare wani kuduri a kwamitin tsaro na Majalisar Dinkin Duniya, wanda ke neman a samawa Falasdinawa fararen hula kariya
A kuria’ra da aka jefa a jiya Juma’a, an mayar da Amurkan saniyar ware, wacce ita kadai ta jefawa kanta kuri’a
Sai Bolivia da Kuwait da Rasha da suka nuna adawa da kudirin, yayin da sauran mambobin kwamitin 11 suka kauracewa kada kuri’ar baki daya
Kudirin da Kuwait ta gabatar na neman a samarwa Falasadinawa fararen hula kariya, ya samu wadatattun kuri’un samun nasara, sai dai Amurka ta hau kujerar naki, lamarin da ya sa kudurin bai tasiri ba
Sai dai ita ma Amurkan ta yi rashin nasarar cimma wani kuduri na daban da ta gabatar, wanda ya nemi a dora alhakin tashin hankalin da ya auku a kwanan nan, akan Falasadinawa ‘yan kungiyar Hamas
Wannan shi ne karo na biyu da Amurkan ta yi amfani da karfin kujerarta a kwamitin tsaron na Majalisar Dinkin Duniya, tana dakile wani yunkuri da ta ke ganin ka iya zama barazana ga Isra’ila
Na farkon shi ne a watan Disambar bara, inda ta hau kujerar naki, kan batun neman a sa gwamnatin Trump ta janye ayyana birnin Kudus da ta yi a matsayin babban birnin Isra’ila
Amurka ta dau matakin da ka iya tsananta takaddamar da ke tsakaninta da sauran kasashen Yammacin duniya a fagen kasuwanci ta wajen saka haraji da kashi 25% kan karafa da kuma kashi 10 kan dalmar da ake shigo da su daga kasashen Turai da Canada da Mexico kuma harajin zai fara aiki daga yau Jumma'a
Amurka ta dau matakin da ka iya tsananta takaddamar da ke tsakaninta da sauran kasashen Yammacin duniya a fagen kasuwanci ta wajen saka haraji da kashi 25% kan karafa da kuma kashi 10 kan dalmar da ake shigo da su daga kasashen Turai da Canada da Mexico kuma harajin zai fara aiki daga yau Jumma'a
Amurka ta kuma tattauna kan batun takaita shigo da karafa da dalamar daga wasu kasashen da su ka hada da Koriya Ta Kudu da Argentina da Australia da Brazil a maimakon saka masu haraji, abin da Sakataren Harkokin Cinakayyar Amurka Wilbur Ross ya gaya ma manema labarai kenan ta waya
Shugaba Donald Trump ya sha fadin cewa dole ne a dau irin wannan matakan muddun ana so a tabbatar da ayyukan yi da kuma kamfanoni a wasu muhimman masana'antu a Amurka
Tuni Firaministan Canada Justin Trudeau ya bayyana harajin a zaman "wani abu da sam ba za a lamunta da shi ba" sannan ya sha alwashin mai da martani
Shi ma Shugaban kasar Faransa ya ce, "Wannan matakin ba kawai ya sabawa doka ba, ya na kuma cike da kura kurai
" ya kara da gargadin cewa, "hada kishin kasa da cinakayya na iya haddasa yaki
Shugaban majalisar gudanarwa ta turai Jean-Claude, yace matakin na Amurka "Ya saka bakin tabo kan harkokin kasuwanci, kuma babu abunda ya saura, in banda tunkarar kungiyar cinikayya ta duniya, da kuma aza haraji kan kayayyaki d a suke fitowa daga Amurka
Jami'an Diflomasiyyar Amurka da na Koriya ta Arewa sun gana da juna gabanin kokarin ganin shugabannin kasashen biyu Trump da Kim sun gana don saisaitawa juna mu'amalar da ta dade da yin tsami
Sakataren harkokin wajen Amurka Mike Pompeo yace ya ji dadin ganawar da yayi a liyafar cin abinci da Kim Yong Chol dan hannun daman shugaban Koriya ta arewa Kim Jong-un , gabanin tarurrukan da za su yi yau Alhamis 31 ga wata, akan yiwuwar yin taron koli cikin wata mai zuwa tsakanin Kim da Trump
Pompeo ya sanya wani hoto a shafinsa na twitter, inda yake gaisawa da Kim Yong Chol, da kuma wani hoton da ya nuna manyan jami’an zaune a wani gida kusa da Shelkwatar Majalisar Dinkin Duniya da ke birnin New York
A yau din ne dai Pompeo ya fada a shafinsa na Twitter cewa, yiwuwar taron koli tsakanin Amurka da Koriya ta Arewa zai ba Koriyar wata gagarumar damar cimma tsaro da habbakar tattalin arziki
Kim Yong Chol ne babban jami’in Koriya ta arewa da ya kawo ziyara Amurka cikin shekaru 18
Sannan daga shi Pompeo na Amurka da kuma Chol ba wanda yayi magana da ‘yan jarida a lokacin da suka isa wurin liyafar cin abincin
Fadar shugaban Amurka ta kuma ce an shirya za su yi tarurruka da yawa a yau Alhamis din karshen watan nan na Mayun shekarar 2018 da muke ciki
Jiya Laraba sakataren baitulmalin Amurka ya kakabawa wasu kungiyoyin kasar Iran uku da da mutane shida akan zargin suna keta hakkin jama'a a madadin gwamnatin kasarsu
A yayinda Amurka ta gabatar da shawarar a azawa jami’an kasar Sudan ta kudu takunkunmi, ta wani gefen kuma gwamnatin Amurkan ta kakabawa wasu kungiyoyin kasar Iran guda uku da wasu ‘yan Iran din guda shidda sabbin takunkunmi bisa zargin cewa sun keta hakkin jama’a a madadin gwamnatin Iran
Kungiyoyin da aka azawa takunkunmi kamar yadda sanarwar ma’aikatar kudin Amurka ta gabatar a jiya Laraba sun hada da wata kungiyar yakin sa kai mai suna Ansar e Hizballah wadda ke goyon bayan gwamnantin kasar da gidan yarin Ewin da kuma wani kamfanin waya
A wani jawabi da ya gabatar a ranar ashirin da daya ga watan Maris, sakataren harkokin wajen Amurka ya ce gwamnatin shugaba Trump tana shirin azawa kasar Iran takunkumi mafi gauni a tarihi, sai fa idan Iran din ta yi na’am da bukatun Amurka na dakatar da shirin kokarin kera makaman nukiliya
To amma Iran ta musunta cewa tana kokarin kera makaman nukiliya, harma shugaban addini na kasar Ayatollah Ali Khameni, yayi watsi da kashedin da Amurka ta yiwa kasar yana mai fadin cewa Amurka ba zata yi nasara akan duk wasu take taken ta gameda kasarsa ba
Jiya Laraba Trump ya fito karara ya yi nadamar nada Jeff Sessions a matsayin ajoni janar din kasar saboda ya tsame kansa daga binciken zaben 2016 inda Trump ya yi zaton Sessions zai kareshi
Jiya Laraba, shugaban Amurka Donald Trump yayi dana sani nada Session da yayi a zaman baban lauyan gwamnati ko kuma atoni janaral, domin Session bai yi wata wata ba ya tsame kansa daga binciken alakar dake akwai tsakanin yakin neman zaben shugaba Trump da kasar Rasha, sabili da ganawar da yayi da jakadan Rasha anan Amurka
Shugaban Trump ya sha nuna takaicin yada Session ya tsame kansa daga binciken, ya bar shi ba tare da wanda zai yi masa biyaya ya kare shi ba
A saboda wannan takaicin, aka yi ta yayata jita jitan cewa kila shugaban na Amurka ya kori Session daga wannan mukami ya maye gurbin sa da wani
To amma manyan yan jam’iyar Republican sun yiwa shugaban kashedi cewa kada ya kuskura ya kori Session suna tsoron cewa yin haka na iya zama dalilin tsige shugaban daga kan ragamar mulki
Ana zargin dakarun tsaron Afghanistan na musamman, da dakarun Amurka ke marawa baya da kisan fararen hula guda 9 da kuma raunana wasu su 8 a gabashin lardin Nangarhar, wadanda ga dukan alamu anyi zaton mayakan ISIS ne
Wani mai magana da yawun gwamnatin lardin ya fadawa muryar Amurka yau Talata cewa yawancin wadanda harin da aka kai da tsakar dare a gundumar Chaprahar ya shafa iyalin shugaban majalisar dattawan Afghanistan ne
Attaullah Khogyani ya fadi cewa wani kwamandan ‘yan sanda da wasu dogarawansa guda biyu na cikin wadanda aka kashe
Ya kuma kara da cewa an fara bincike don gano dalilin da ya sa jami’an tsaron na musamman kai farmakin na tsakar dare a wurin ba tare da hadin guiwar jami’an tsaron yankin ba
Gwamnatin Afghanistan ta tsakiya ta dai ce ta tura wakilai don su gudanar da bincike akan mummunan harin da aka kai, a cewar Khogyani
Dakarun tsaron Amurka dake Afghanistan ba su ce komai ba gameda harin
Majalisar Dinkin Duniya ta ce mutane fiye da 10,000 aka kashe ko aka jikkata a shekarar 2017 kuma adadin wadanda ke mutuwa na karuwa a wannan shekarar
Shugaban Amurka Donald Trump ya tabbatar da cewa wani babban jami’in gwamnatin Koriya ta Arewa zai kai ziyara birnin New York don tattaunawa akan shirin taron koli tsakanin Trump da shugaban Koriya ta Arewa Kim Jong Un
“Kim Young Chol, mataimakin shugaban jam’iyya mai mulki a Koriya ta Arewa zai je New York,” a cewar Trump a wani sako da ya rubuta a shafinsa na twitter
‘Yan sa’o’in da suka gabata, rahotanni sun ce Kim Yong Chol, mataimakin shugaban jam’iyya mai mulki a Koriya ta Arewa, tsohon shugaban hukumar leken asirin kasar kuma, ya tashi na tashar jiragen saman Beijing
Kafar yada labaran Koriya ta kudu, Yonhap ta ce Kim na shirin zuwa New York gobe Laraba idan Allah ya kaimu
A makon da ya gabata ne Trump ya aikawa Kim Jong Un wasikar soke taron kolin da aka shirya yi ranar 12 ga watan Yuni, ya kuma ce tsananin fushi da kiyayya da shugaban koriya ta arewa ya nuna a wata sanarwa ce dalilin da ya sa ya dauki matakin
Amma an cigaba da zaman shawarwari tsakanin kasashen, ciki harda ganawar da aka yi ranar Lahadi a yankin Koriya da ba ayyukan soja
Cin mutuncin da aka yiwa wasu bakaken fata biyu a wani shagon Starbucks a jihar Philadephia ya sa kamfanin daukar matakin rufe shagunansa dubu takwas dake Amurka domin horas da ma'aikatansa akan illar nuna wariyar fata tare da dabarun yakar nuna wariya
A wani mataki na dakile sukar da ta biyo bayan kama wasu bakaken fata biyu a daya daga cikin shagunansa a kwanakin baya, kantin sayar da shayin gahawa ko kofi na Starbucks, zai rufe shagunansa dubu takwas a Amurka a yau Talata
Kamfanin ya dauki wannan mataki ne domin ya yi amfani da damar, ya horar da ma’aikatansa dabarun yaki da nuna wariya
A ranar 12 ga watan Afrilu, wasu bakaken fata biyu a birnin Philadelphia suka shiga shagon na Starbucks, kuma ba su sayi komai, daya daga cikin ma’aikatan kantin ya kira ‘yan sanda, lamarin da ya kai ga aka kama bakaken fatar, matakin da ya janyo zanga-zanga da zargin nuna wariyar launin fata
Bidiyon wannan sa-in-sa da aka wallafa a shafukan sada zumunta, ya zamo babban abin kunya ga kantin na Starbucks
Jim kadan bayan hakan, kamfanin sayar da shayin na gahwa, ya yi maza-maza ya fitar da wani tsari da ya ba kowa da kowa damar shiga shagon ya zauna ko ya yi amfani da bandakinsu, ko da mutum ba zai sayi komai ba
A baya, manajojin kantunan ne ka yanke shawarar ko za a bar mutane su yi Amfani da bandakin shagunan na Starbucks, idan ba za sayi komai
A cewar jami'an kasar Japan shugabansu zai gana da shugaban Amurka kafin taron koli tsakanin Shugaba Trump da Shugaba Kin Jong Un na Koriya ta Arewa da aka shirya za'a yi watan gobe a Singapore
Shugaban Amurka Donald Trump, da Firai Ministan Japan, Shinzo Abe, za su yi wata ganawa kafin babban taron da aka tsara za a yi tsakanin Trump da shugaban Korea ta Arewa, Kim Jong Un, a cewar jami’an kasar ta Japan
Shugaba Trump ya tattauna da Abe a jiya Litinin, yayin da jami’an Amurka suka je Korea ta Arewa da Singapore, domin tsara yadda tattaunawar za ta gudana
Sai dai Fadar gwamnati ta White House ba ta amsa tambayoyin da Muryar Amurka ta yi mata ba, kan ganawar ta Trump da Abe
Kusan Amurkawa dubu 34 suka mutu a yankin Korea, sanadiyar ta-da jijiyar wuyar da aka kwashe shekaru uku ana yi a yankin
A shekarar alif-dari-tara-da-hamsin-da-uku ne hankula suka kwanta a yankin, sanadiyar wani shirin tsagaita wuta da aka cimma, amma ba tare da an rattaba hannu akan wata yarjejeniyar zaman lafiya ba
Trump da Abe dai za su halarci wani taron koli na tattalin arziki da za a yi na kasashe bakwai da suka fi karfin tattalin arziki a duniya, wanda za a yi Canada
Jami’an Amurka da na Korea ta Arewa sun hadu a yankin Korea, wanda baya dauke da sojoji a ranar Litinin
Wakilan Amurka da na Koriya ta Arewa sun yi taro jiya Lahadi 28 ga watan Mayu a kebantaccen yankinnan da ya raba ita Koriya ta Arewa da Koriya ta Kudu don kamalla shirye-shiryen taron kolin da ake sa ran zai faru a tsakanin shugaba Donald Trump da shugaban Koriya ta Arewa, Kim Jong Un
Bayan da ya soke taron a ranar Alamis da ta wuce, shugaba Trump ya dawo yace har yanzu maganar yin taron tana nan kamar yadda aka shirya ta tun farko, ran 12 ga watan gobe na Yuni a Singapore
Jakadan Amurka a kasar Philippines wanda kuma ya taba zama jakadanta a Koriya ta Kudu, Sung Kim, shine yake jagorantar wakilan Amurka a wajen taron share fagen taron kolin, kuma ana jin za a kai gobe Talata ana tattaunawar
Har zuwa yanzu dai ba tabbas na dalilan da suka sa Trump ya sauya ra’ayinsa game da soke taron ba, kwana daya bayan ya bayyana cewa ya kagara ya gana da shugaban na Kiriya ta Arewa
Amma dai an san cewa Trump ya fusata da zagin da wasu jami’an Koriya ta Arewan suka yi wa mataimakinsa, Mike Pence, bayan da shi Pence din ya bayyana ra’ayin cewa Koriya ta Arewa za ta karkare kamar Libya, wadda bayan ta saki makamanta, aka zo aka yi kaca-kaca da ita, har aka kashe shugabanta, Muammar Gadhafi
Kwana daya bayan da ya soke tattaunawa da shugaban Korea ta Arewa shugaban Amurka Donald Trump ya aika da wata tawagar farfado da shirin taron kolin domin shugabanninsu gana a wata mai zuwa
Jami'an Amurka da na Korea ta Arewa sun gana a jiya Lahadi a tsibirin nan da aka cire jami’an soji, domin su tattauna yiwuwar ganawa tsakanin shugaba Donald Trump da takwaran aikinsa na Korea ta Arewa Kim Jong Un
Bayan dakatar da tattaunawar a ranar Alhamis din nan da ta gabata Shugaba Trump ya ce ba shakka ganawar za ta iya yiwuwa a ranar 12 ga watan gobe kamar yadda aka tsara a kasar Singapore
“Za mu yi nasara a yunkurin kwance damarar makamin nikiliyan a zirin Korea, wanda haka wani babban abu ne ga kasar ta Korea ta Arewa, haka ma wannan wani babban abu ne ga Korea ta Kudu, da Japan,da ma duniya baki daya, dama Amurka
Sai dai abinda aka kasa ganewa shi ne yadda Trump cikin dan kankanin lokaci ya sauya ra’ayinsa akan son ya gana da Kim, kwana daya bayan ya jingine maganar
Shugaban kasar Koriya ta Kudu Moon Jae-in yayi kira ga takwaransa na Koriya ta Arewa Kim Jong Un, ya tattauna kai tsaye da Washington domin ceto shirin ganawar da aka yi niyar yi kan batun makaman nukiliya,ranar goma sha biyu ga watan Yuni da Amurka
Shugaban Moon ya yi wannan kiran ne yayin ganawar ba zata da shugabannin kasashen Koriyan biyu suka yi karo na biyu jiya asabar
Koriya ta Arewa ce ta bukaci ganawar tsakanin Kim da Moon bayan soke ganawar da aka yi shirin gudanarwa a Singapore, da shugaban Amurka Donald Trump yayi ranar alhamis
Moon yayi hira da manema labarai bayan ganawarsu da Kim a kauyen Panmunjom dake bangaren Arewa na kan iyakar koriyawan, inda shugannin suka gana a watan Aprilu
Yace “Mun amince cewa ya kamata a yi ganawar ranar goma sha biyu ga watan Yuni cikin nasara, kuma bai kamata a dakatar da yunkurinmu na raba yankin Koriyan da makaman nukiliya ba
Mun amince mu ba juna hadin kai dangane da haka
Jiya asabar shugaba Trump ya bayyana cewa, mai yiwuwa ne a gudanar da taron da aka soke
Yace “Ina jin akwai kyakkyawar fata sosai, ina tsammani mutane suna so su gani ko zamu gana, ko zamu iya cimma burinmu
Idan muka iya ganawa muka kuma yi nasarar raba yankin Koriya da makaman nukiliya, zai zama Alheri ga Koriya ta Arewa, Alheri ga Koriya ta Kudu, Alheri ga Japan, Alheri ga duniya da kuma Amurka
Fadar White House ta ce mambobin gwamnatin Amurka suna kan shirye-shirye game da yadda ganawar Amurka da Korea ta Arewa za ta gudana, bayan da shugaba Trump ya ba da tabbacin cewa taron zai wakana
Ganawar da aka tsara za a yi a ranar 12 ga watan Yuni tsakanin Amurka da Korea ta Arewa a Singapore na nan daram, a cewar shugaban Amurka Donald Trump
Trump ya bayyana hakan ne yayin wata ganawa da ya yi da manema labarai a ofishinsa a daren jiya Asabar
Shugaban na Amurka ya kara da cewa, mutane sun zura ido su ga ko ganawar za ta kankama, yana mai cewa idan aka cimma matsaya kan kwance damarar makamin nukiliyan na Korea ta Arewa, hakan zai taimakawa yankin na Korea da ita kanta Korea ta Arewa da makwabciyarta ta Kudu da Japan da Amurka da China da ma Duniya baki daya
A can Korea ta Arewan, kafofin yada labaran kasar a jiya Asabar sun ruwaito cewa, himmatuwar da shugaban kasar Kim Jong Un ya yi kan batun ne, ya sa wannan zama zai kankama
Shugaban Korea ta Kudu, Moon Jae-in ya gana da takwaran aikinsa na arewa Kim Jong Un, a kan iyakar kasashen biyu mai dauke da dumbin dakaru, inda suka tattauna kan yadda ganawar da Amurka za ta gudana
Wannan sabon babi na maido da tattaunawar na zuwa ne, bayan da shugaba Trump ya soke ganawar ta Singapore a ranar Alhamis, amma kuma ya sake sauya ra’ayinsa kasa da sa’oi 24
“Suna so a cimma sabuwar matsaya mai dorewa, idan suka yi hakan, ni a shirye nake tsaf
” Trump ya ce a ranar Juma'a
Shugaban kasar Koriya ta Kudu Moon Jae-in ya gana da takwaransa na Koriya ta arewa Kim Jong Un yau asabar domin tattaunawa kan yiwuwar taron kolin da ake kyautata zaton gudanarwa da shugaban Amurka Donald Trump, bisa ga cewar Koriya ta Kudu, ganawar shugabannin ta biyu a cikin watanni
Sanawar da ofishin shugaban Kasar Koriya ta Kudu ya fitar ta bayyana cewa, Moon da Kim sun gana a kan iyakar da aka girke dakaru da rana domin musayar miyau da zai bude kofar tattaunawa tsakanin Koriya ta Arewa da Amurka
Wani Mukarrabin shugaban kasar Koriya ta Kudu ya bayyana cewa, Moon zai bayyana sakamakon tattaunawar da suka yi ta tsawon sa’oi biyu da Kim gobe lahadi da safe
A wani sakon Twitter da ya aike a daren jiya Juma'a, shugaban Amurka ya ce, akwai alamu da ke nuna cewa za a maido da shirin tattaunawar da zai yi da takwaran aikinsa na Korea ta Arewa Kim Jong Un bayan da ya soke ta a baya
Shugaban Amurka Donald Trump ya bayyana kyakkyawar fata kan tattaunawar da za su yi da takwaran aikinsa na Korea ta Arewa, a ranar 12 ga watan Yuni mai zuwa, yana mai cewa ana samun ci gaba a tattaunawar da bangarorin biyu suke yi wajen maido da ganawar
A wani sakon Twitter da ya aike a daren jiya Juma’a, Trump ya ce akwai yiwuwar zai kasance a Singapore a wannan rana da aka tsayar, kuma ba mamaki ma, za a iya fadada tattaunawar har ta wuce wannan ranar
Sabuwar matsayar da shugaba Trump ya dauka, na zuwa ne bayan da hukumomin Korea ta Arewa suka nuna sha’awarsu ta a tattauna, duk da cewa ya soke zaman kamar yadda aka tsara
Amurka ta soke ganawar ce a ranar Alhamis, bayan abin da ta kira barazana da Korea ta arewan ke yi na ficewa daga tattaunawar, lamarin da ya sa masu sharhi ke ta tsokaci a kai
Kasar Korea ta Arewa a ta ce har yanzu a shirye take don zaman tattaunawa da Kasar Amurka a kowanne lokaci a kuma duk irin yanayin da take bukata, biyo bayan soke ganawar da shugaban Amurka Donald Trump ya yi da shugaban Korea ta Arewa Kim Jong Un
Mataimakin Ministan harkokin kasar wajen Korea Ta Arewa Kim Kye Gwan, dadadden mai bada shawarar nukliya kuma babban jami’in diflomasiya, ya fadi a wata sanarwa da wata kafar yada labaran kasar Korea ta Arewa ta watsa, cewa a shirye suke su kara ba Kasar Amurka Karin lokaci don sake tunanin tattaunawar da a da za’ayi a ran 12 ga watan Yunin wannan shekara a kasar Singapore
Trump ya soke shirin tattaunawa da shugaban kasar Korea ta Arewa Kim Jong Un, inda ya dora laifi akan wasu kalaman barazana da suka fito daga Pyongyang a lokacin da jami’anta suke maida martani akan wasu magangannun da suke dauka kamar na tsokana ne da suka fito daga jami’an Kasar Amurka
Shugaban Amurka, Donald Trump ya soke taron kolin da a da aka shirya za’ayi tsakaninsa da shugaban Koriya ta Arewa, Kim Jong Un a ran 12 ga watan Yunin wannan shekara
A cikin wata wasikar da fadarsa ta White House ta sako a yau, Trump yace “a bisa la’akari da irin matsancin fushi da tsokana da ka nuna a cikin bayaninka na baya-bayan nan, ina ganin ganin bai dace ba muyi wannan taron da aka dade ana shiryawa
Soke taron na zuwa ne a daidai lokacinda Koriya ta Arewa din ke bada sanarwar rufe sansanin gwajin makamanta na nukiliya na Punggye-ri yau Alhamis domin nuna cewa da gaske take gamede kudurinta na dakatar shirin ta na kera makaman nukiliya kafin taron kolin da a da ake shirin yi tsakanin shugabannin KTA da Amurka
Gwamnatin KTK ta yaba da matakin da KTA ta dauka da kanta, ba da tilasatawa ba, na dakatar da shirin makaman nukiliyar ta don taimakawa wajen ganin an kulla yarjejeniya da Amurka domin dakatar da shirin makaman nukiliyar ta kachokan, don ita kuma a cire mata takunkumi da Amurka ta sanya mata tare da kuma tabattar mata tsaron kasarta
Sai dai kuma duk da yake rufe sansanin gwaje gwajen shirin Nukiliyar kachokan abin a yaba ne, masu fashin baki na kokwanton watakila ko hakan zai iya hana wa gwamnatin Kim Jong Un damar iya cigaba da gwaje gwajen makamanta na Nukiliya anan gaba
Yayinda ake ci gaba da taron kolin shugabannin Amurka da Koriya ta Arewa da aka shirya yi waan gobe, Shugaban Amurka bashi da tabbas taron zai wakana kodayake sakataren harkokin wajensa Mike Pompeo ya fishi karfin gwuiwar cewa taron zai yiwu
Shugaba Donald Trump na Amurka ya ce a makon gobe idan Allah ya kaimu za'a sani ko zai gana da takwaran aikin sa na kasar Korea ta Arewa Kim Jon Un a ranar sha biyu ga watan Yuni a kasar Singapore ko kuma a'a
Tunda farko shugaba Trump ya fada cewa idan ba'a cimma daidatuwa na yin taron kolin a ranar sha biyu ga watan Yuni ba, to za'a yi a wata ranar da bai bayana ba
Itama Korea ta Arewa ta nuna alamar cewa zata janye daga halartar taron kolin a saboda bukatun Amurka akan shirin nukiliyar kasar
Jiya Laraba sakataren harkokin wajen Amurka ya fadawa kwamitin harkokin kasashen waje na Majalisar wakilan Amurka cewa akwai yiwuwar ko kuma yana fatar za'a yi taron kolin kamar yadda aka shirya
A halin da ake ciki kuma, jiya Laraba kwamitin sulhu a Majalisar Dinkin Duniya ya amincewa tawagar wakilan Korea ta Arewa zuwa kasar Singapore domin halartar taron kolin da ake son yi tsakanin Amurka da Korea ta Arewan
Duk da karfin gwuiwar da sakataren harkokin wajen Amurka ke dashi na cewa Trump da Kim Jung Un zasu yi taron kolinsu kamar yadda aka shirya, shugaban Amurka Donald Trump ya soma shakkar taron zai gudana
Shugaban Amurka Donald Trump ya ce mai yiwuwa ganawar da aka shirya yi tsakaninsa da Shugaban Koriya Ta Arewa a watan gobe, ba za ta tabbata ba
“Idan ba a yi ba, watakila za a yi nan gaba,” a cewar Trump
Ya kara da cewa, “Mai yiwuwa ba za a iya yi a ranar 12 ga watan Yuni ba
Da ya ke magana a fadarsa da Shugaban, Koriya ta Kudu Moon Jae-in, Trump ya ce, “Akwai wasu yanayi da mu ke son gani
Ina jin za mu samu wadannan yanayin
Da aka tambaye shi irin yanayin da yake nufi, sai Trump ya ce, “Bai kamata na fada ba
” To amma batun kawar da makamin nukiliya a Koriya ta Arewa “Dole ya faru
Shi ma da ya ke bayani a taron manema labarai da Ma’aikatar Harkokin Wajen Amurka ta kira, Sakataren Harkokin Wajen Amurka Mike Pompeo, ya ce har yanzu Amurka na shirye-shiryen ganawar a ranar 12 ga watan Yuni, to amma bai tabbatar ko ganawar za ta yiwu ba
To amma ya ce ya na da karfin gwuiwar cewa karshenta dai za a kai ga ganawar
Amurka ga gargadi Iran ta sauya dabi'unta idan ba haka ba zata dauki matakan matsin lamba kan kasar
Sai dai ba a fayyace iya matsin lambar da Amurka zata iya yi, ba tare da kasashen Turai ba, dake aiki da Iran don ceto yarjejeniyar Nukiliyar
Sakataren harkokin wajen Amurka Mike Pompeo ya fidda wasu jerin bukatu akan cimma yarjejeniyar makaman nukiliya da Iran, ya kuma yi barazanar sanya tsauraran takunkumi masu karya tattalin arziki idan har Iran ba ta canza dabi’un ta ba
Wannan sabon gargadin na zuwa ne a wani jawabi da ya bayyana tsarin gwamnatin Trump biyo bayan matakin da Amurka ta dauka na fita daga yarjejeniyar makaman nukiliya
"Tabbas wannan zai kasance takunkumi mai tsanani da aka taba sanyawa a tarihi idan muka kammala, bayan takunkumin mu ya fara aiki, Iran zata ji jiki wajen kokarin ceto tattalin arzikin ta
Jawabin Pompeo na zaman wani yunkuri na fidda manufofin Amurka na cigaba bayan da shugaba Donald Trump ya fidda kasar daga yarjejeniyar makaman Nukiliyar Iran a farkon watan nan
A makon da ya gabata kungiyar tarayyar Turai ta fara wani shiri wanda zai kare kamfanonin kasashen Turai da za su so su yi kasuwanci a Iran
Yayinda ake tababan yiwuwar taron koli tsakanin shugaban Amurka da na Koriya ta Arewa kamar yadda suka shirya zasu yi watan gobe, shugaban Koriya ta Kudu zai gana da Trump a Fadar White House yau Talata
Yayin da ake ta tantama kan yiwuwar samun nasarar taron kolin da za a yi tsakanin shugaban Amurka da na Korea ta Arewa da kuma kokwanton da ake nunawa kan ko taron zai yiwu kamar yadda aka tsara, a yau Talata shugaban Amurkan, Donald Trump zai gana da takwaran aikinsa na Korea ta Kudu a Fadar gwamntin White House
Yayin ziyarar, ana sa ran, shugaba Moon Jae-in zai yi kokarin tabbatarwa Shugaba Trump cewa, ganawar da zai yi da shugaba Kim Jong Un za ta bude wani babi da zai kafa babban tarihi
A cewar jami’ai a Amurka da ma kasashen waje, shugaba Trump na tuntubar hadimansa da shugabannin kasashen duniya, kan ko ya je Singapore domin haduwa da shugaba Kim
Wasu jami’an gwamnati a Washington da suka nemi da kada a bayyana sunayensu, sun dora laifi akan jami’an Korea ta Kudu kan yadda suka zuzuta aniyyar shugaba Kim ta kwance damarar kera makaman nukiliya
Wannan kuma wata mahanga ce da wasu ma da ke wajen gwamnatin ta Trump suka amince da ita
Jiya Litinin Sakataren Harkokin Wajen Amurka Mike Pompeo ya fitar da wasu jerin bukatu 12 da za'a yi anfani dasu akan batun shirin nukiliyar Iran a taron gidauniyar 'yan mazan jiya
Sakataren harkokin wajen Amurka, Mike Pompeo, ya fitar da wasu jerin bukatu masu wuyar a iya aiwatar da su, wadanda da su za a yi amfani da su wajen cimma sabuwar matsaya kan shirin kera makaman nukiliya da Iran ke kokarin yi
A jiya Litinin Pompeo ya fitar da jerin bukatun guda 12, yayin wani jawabi da ya gabatar a zauren wata gidauniya mai ra’ayin mazan jiya, wacce ita ta shimfidawa gwamnatin Trump wasu tsare-tsare, tun bayan da ta fice daga yarjejeniya ta nukiliya da Iran a farkon watan nan
A cewar Pompoe, idan har za a sake kulla wata yarjejeniya, dole ne Iran ta yi watsi da duk wani aikin kera makamashin nukiliya tare da bai wa jami’an Majalisar Dinkin Duniya masu sa ido, damar ziyartar duk wani wuri da ake gudanar da shirin a kasar ta Iran
Idan kuma har Iran din ba ta sauya akalar tafiyarta ba, a cewar Pompeo, “za a kakaba mata takunkumin matsin tattalin arziki da ba ta taba gani ba
Sai dai, shugaban Iran, Hassan Rouhani, ya yi watsi da wannan barzanar
A wata sanarwa da ya fitar, wacce kafofin yada labaran kasar ta Iran suka wallafa a jiya Litinin, Rouhani ya ce: “wace ce Amurka da za ta rika fadawa Iran da Duniya abinda za su yi
Ya kara da cewa, “a yau ba Amurka ba ce take yankewa duniya shawara, domin kasashen suna da ‘yancin gashin kansu
Bayan sun yi barzanar kara haraji akan kayayyakinda suke sayarwa juna shugabannin Amurka da na China sun amince su dakatar da duk wani karin haraji tare da zaunawa su zana jadawalin kasuwanci tsakaninsu
Amurka da China sun cimma matsaya na daina sawa juna haraji mai yawan gaske akan kayayyakin da suke cinikayya a tsakanin su
Wannan yana zuwa kwana daya bayan da aka cimma yarjejeniyar data tanadi kasar ta China ta kara dayen kayayyaki a Amurka akan farashi mai rahusa domin rage gibin cinikayya da China
Sakataren Baitulmalin Amurka Steven Mnuchin ya fada wa gidan talabijin na Fox cewa kasashen biyu masu karfin arziki sun samu ci gaba sosai a tattaunawar su
Yace yanzu haka sun amince akan jadawalin daidaitawa akan batutuwa da suka tsara
Kanfanin dillacin labarai na China Xinhua ya ambato mataimakin Prime minister Liu He wanda shine ya jagoranci tawagar ta China a tattaunawar da suka yi da Amurka a satin da ya gabata yana cewa ba shakka kasashen biyu sun cimma matsaya akan ba zasu sake tada jijiyar wuya ba game da harkokin kasuwanci, kuma zasu dakatar das batun haraji tsakanin su a halin yanzu
Yayinda al’ummar Santa Fe, a jihar Texas ke jimamin harin kan mai uwa da wabin da aka kai da ya yi sanadin mutuwar mutane goma, galibi dalibai a makarantar sakandare, Jami’ai sun kara adadin mutanen da suka ji raunuka zuwa goma sha uku
Jama'ar yankin Santa Fe da wani dan bindiga ya kai hari, na ci gaba da jimami da addu'o'i ga mutane 10 da suka mutu daga harin na makarantar sakandaren da ke jihar Texas a Amurka
Al’umar yankin Sante Fe da ke Jihar Texas na ci gaba da jimamin harbin-kan-mai-uwa-da-wabi da ya halaka mutane goma, mafi aksarinsu dalibai, a wata makarantar Sakandare
Ya zuwa yanzu hukumomin jihar sun ce mutane 13 ne suka ji raunuka baya ga wadanda suka mutu, yayin da a jiya adadin wadanda suka jikkatan ya tsaya a goma
Dan majalisar da ke wakiltar yankin, Randy Weber, yayin wani taro da aka yi a jiya Asabar, ya ce za su farfado daga wannan musiba, za kuma su ci gaba da kauna tare da aiki da junansu
Jami’an tsaro a jihar ta Texas sun tuhumi wani matashi mai shekaru 17, mai suna Dimitrios Pagourtzis da laifin wannan hari
Shugaban Amurka Donald Trump yayin wani takataiccen jawabi da ya yi bayan harin, ya ce "gwamnatinmu za ta yi iya baki kokarinta, wajen kare dalibai da makarantu, mu kuma kawar da makamai daga hannun wadanda suke barazana ga kansu da kuma sauran jama’a
Gwamnan jihar ta Texas, Greg Abbot, ya ce makamai biyu aka yi amfani da su a harin, daya, wata babbar bindiga ce, ta biyun kuma karama ce, kuma duk na mahaifin matashin da ya kai harin ne
Sai dai ya ce babu bayanai da ke nuna cewa, ko mahaifin matashin yana sane dansa ya dauki bindigogin
Wata dalibin kasar Pakistan tana daga cikin mutane goma da aka kashe ranar jumm’a a harin kan mai uwa da wabi da aka kai a makarantar sakandare ta Santa Fe dake jihar jihar Texas
Sabika Sheikh tana niyar komawa gida Pakistan domin bukin karamar salla, hutun kwanaki uku na karshen watan azumin Ramadan, bisa ga cewar wata kungiyar ‘yan asalin kasar Pakistan dake zaune a birnin Housten a shafinsu na Facebook
Sabikaa ‘yar shekaru goma sha bakwai tana da kanne mata uku, suna da zama a Karachi, bisa ga rahoton tashar talabijin ta Geo a Pakistan
Tazo Amurka ne karkashin wani shirin ilimi na musayar dalibai matasa da amurka ke gudanarwa da ake kira YES, tun ranar ishirin da daya ga watan Agusta shekara ta dubu biyu da goma sha bakwai
Dama zata koma kasarta a karshen wata lokacin da shirin ke karewa
Sakataren ma’aikatar harkokin wajen Amurka Mike Ponpeo ya bayyana ta’aziyarsa ga dangin Sabika
Akwai kimanin daliban kasar Pakistan dubu bakwai da goma sha biyar a makarantun sakandare da kuma na gaba da sakandare a Amurka tsakanin shekara ta dubu biyu da goma sha shida zuwa da goma sha bakwai, Karin kashi goma sha hudu cikin dari daga shekarar da ta gabata, bisa ga bayanan cibiyar gudanar da harkokin ilimin kasa da kasa
An salami uwargidan shugaban kasar Amurka Melania Trump daga asibiti yau, bayan ‘yan kwanaki da yi mata aikin da ya shafi koda
Kakakinta Stepanie Grishman ta fada a wata sanarwa cewa, “uwargidan shugaban kasa tana hutawa kuma tana ci gaba da murmurewa”
Grisham ta godewa duban mutane da suka yiwa uwargidan shugaban kasa Melania fatar laheri da kuma wadanda suka kira ta ta wayar tarho ko kuma aika mata da sakkonin email
Uwargidan shugaban kasar ta koma fadar White House bayan an yi mata aiki a asibitin Walter Reed dake Bethesda jihar Maryland
An fara tuhumar matashin da ya harbe dalibai tara a wata makarantar sakandare a Jihar Texas da wata malama guda daya
Hukumomi a jihar Texas sun fara tuhumar wani matashi dan shekaru 17 da laifin kisan mutane 10, mafi aksarinsu dalibai, a makarantar Sakandare da ke Sante Fe
Daliban makarantar sun ce, jami’an tsaro sun bayyana sunan dan bindigar a matsayin Dimitrios Pagourtzis, wanda shi ake zargi da bude wuta a makarantar ta Santa Fe da misali karfe takwas na safiyar jiya Juma’a
Gwamanan jihar ta Texas, Greg Abbot, ya ce ‘yan sanda sun tsinci ababan fashewa, da irin kwalbar nan da ake dura mata mai ta fashe ta baza wuta idan an hurga ta, a gidan dan bindigar da kuma wata mota da aka ajiye a kusa da makarantar da aka kai harin
Gwamna Abbot ya kara da cewa, maharin, wanda yanzu haka yana hannu ana tuhumarsa da laifukan kisa, ya so ya kashe kansa bayan da ya kai harin
Amma bayan da aka kama shi, ya fadawa ‘yan sandan cewa ya kasa samun zuciyar daukan ran nasa
Gwamnan jihar ta Texas ya kuma ce, an yi amfani ne da bindigogi biyu wajen kai wannan hari, wato da babbar bindiga irin ta mafarauta da kuma karama
Ya kara da cewa duka bindigogin na mahaifin matashin ne, amma kuma babu wasu bayanai da ke nuna cewa mahaifin yana sane dansa ya dauki bindigogin, yana mai kwatanta wannan hari a matsayin “mafi muni” a tarihin harbe-harbe a makarantun jihar Texas
Wannan hari na makarantar ta Santa Fe, na zuwa ne kusan watanni uku da harin da aka kai a makarantar Marjory Douglas High School da ke Parkland a jihar Florida, inda wani dan bindiga ya kashe dalibai 16 da malami daya
Majalisar Dattawan Amurka ta tabbatar da Gina Haspel a matsayin shugabar hukumar leken asiri ta CIA, mace ta farko da zata rike mukamin a tarihin kasar
Majalisar Dattawan Amurka, jiya Alhamis, ta tabbatar da Gina Haspel a matsayin mace ta farko da za ta Shugabancin Hukumar Leken Asirin Tsaron Kasar Amurka ta CIA da kuri’u 54 akasin 45, wanda ya kawo karshen tantancewa mai cike da takaddama, inda ‘yan Majalisar Dattawan su ka yi ta nuni da amfani da hanyoyi masu tsanani da hukumar ta CIA ta yi wajen zakula bayanai a baya
‘Yan jam’iyyar Dimokarat 6 sun kada kuri’ar zaben Haspel, a yayin da wasu ‘yan Republican biyu kuma su ka ki zabenta a matsayin maim aye gurbin Mike Pompeo, wanda a watan jiya aka tabbatar da shi a matsayin Sakataren Harkokin Waje
Shugaban Masu rinjaye na Majalisar Dattawa Mitch McConnell, dan Republican mai wakiltar Kentucky, ya jinjina ma Haspel, wadda dadaddiyar ma’aikaciyar CIA ce, da cewa ta yi, “matukar cancanta ta fuskanci kalubale mafi tsanani da Amurka ke fuskanta,” ya kara da cewa ta,”na da mutunci da kuma daraja a idon ma’aikatan hukumar ta CIA
Takaddama ta barke bayan da Shugaban Amurka Donald Trump ya gabatar da sunan Haspel a matsayin wadda ya ke so ta shugabanci hukumar ta CIA, saboda yadda ta jagoranci tsarin gwale-gwalen da hukumar ta yi amfani da shi wajen tatsar bayanai bayan harin ta’adancin da aka kai ma Amurka a ranar 9 ga watan Satumba na 2001, wanda aka fi sani da 9/11
Shugaban Amurka Donald Trump ya yi hasashen cewa tattalin arzikin Koriya ta Arewa zai yi matukar bunkasa, sannan ya yi alkawarin kare iyalin Kim da ke mulkin kasar da abin da ya kira “cikakkiyar kariya” ta yadda gidan zai cigaba da mulki - muddun Kim ya amince ya rabu da makamin nukiliya
Trump ya yi gargadin cewa Idan ko Shugaba Kim Jong Un ya ki amincewa da wannan yarjajjeniyar, to za a yi kaca-kaca da wannan matalauciyar kasa
A wani sabon bayani a jiya Alhamis, Shugaba Trump ya yi hasashen cewa canza lafazi da Koriya Ta Arewa ta yi wannan satin game da taron da aka shirya yi tsakanin shi Trump din da Kim ranar 12 ga watan Yuni a Singapore, na iya zama sakamakon ganawar da aka yi tsakanin Kim da Shugaban China Xi Jinping
“Mai yiwuwa Shugaba Xi ke zuga Kim Jong Un,” a cewar Trump yayin da ya ke tattaunawa da Jens Stoltenberg, Sakataren Kungiyar Tsaro ta NATO kuma a gaban ‘yan jarida
Trump ya kara da cewa, muddun aka soke wannan ganawar, “za mu yi amfani da zabi na gaba
Trump ya ce har yanzu jami’an gwamnatocin Amurka da Koriya Ta Arewa na tattaunawa kan tsarin ganawar da ake shirin yi din tamkar babu wata matsala duk kuwa da wasu kalaman da ke fitowa daga Koriya Ta Arewar da ke jefa ayar tambaya kan yiwuwar ganawar
Jiya Alhamis Sakataren Harkokin Wajen Amurka Mike Pompeo ya kira shugaban Najeriya Muhammad Buhariya saka jaddada mahimmancin dangantakar dake tsakanin mutanen Najeriya da na Amurka
Jiya Alhamis Sakataren Harkokin Wajen Amurka Mike Pompeo ya kira Shugaba Muhammadu Buhari na Najeriya, inda Pompeo ya jaddada muhimmancin dadaddiyar dangantakar da ke tsakanin Mutane Najeriya da na Amurka, wanda hakan ke nuni da dacewar zuwan Shugaba Buhari Amurka kwanan nan
Pompeo ya yi nuni da tasirin Najeriya a fadin nahiyar Afirka musamman kan batutuwa masu muhimmanci ga Amurka da Najeriya
Ciki da yaki da ta’addanci da kuma sauran abubuwan da ke barazana ga zaman lafiya da matakan tsaro, da kuma samar da sukunin bunkasa tattalin arziki, da yaki da almundahana, da kuma yada akidar dimokaradiyya da kwanciyar hankali
Sakatare Pompeo ya yi fatan za a cigaba da hadin kai tsakanin kasashen biyu ta yadda kowacce za ta amfana
A madadin Amurka da uwargidansa Melania, shugaban Amurka Donald Trump ya taya musulman Amurka murnar tsayawar watan azumi tare da yi masu fatan alheri samun albarkar watan Ramadan
Bayan an bayyana ganin watan azumin rammadan, wanda ke umurta musulman Amurka dama na duniya baki daya yin azumi, ina mika fatan alheri na ga Musulman Amurka dama na duniya baki daya
Shugaban na Amurka ya ci gaba da cewa "A wannan watan, Musulmai a fadin duniya suna kara kusantar mahaliccin su ne ta gudanar da azumi, yin sadaka, karatun Kur’ani, da dai wasu harkokin ibada
musamman ma da yake a cikin wannan watanm ne aka saukar da Kur’ani mai tsarki ga Annabi Muhammadu Tsira da amincin ALLAH su tabbata a gare shi
Shugaba Trump ya ce watan azumin Ramadan lokaci ne da aka san musulmai da duba inda suka fito da kuma inda suke da kuma inda suka dosa a cikin addinin su domin yiwa ALLAH subuhanahu wata’ala godiya na irin ni’imar da yayi musu
Yace fata a nan shine a cikin irin wannan lokaci ga masu azumi, akwai bukatar su karfafa zamantakewa tsakanin su da mutanen da suke zaune dasu kana su taimaki mabukata, tare da bada kyakkyawar gudummawa yadda ya dace ayi rayuwa mai albarka
Shugaba Trump ya ce lokacin watan azumi yana tunatar damu yadda musulmai masu hannu da shuni na Amurka ke taimakawa rayuwar Amurkawa masu karamin karfi
Ya ce mu anan Amurka munyi sa’ar samun kanmu cikin tsarin mulkin dake baiwa kowane dan kasa damar gudanar da ko wane irin ibada ya zaba yayi ba tare da tsangwama ba
Dokar ta baiwa dukkan musulmai daman gudanar da azumin watan ramadan yadda addinin su ya bukace su su yi, ta yin hakan ne dokar kasa kuma ya bada bayanan yadda dukkan Amurkawa zasu kara fahimtar muhimmacin ranar
Daga karshe ni da mai daki na Melania muna yi maku fatan wata mai albarka
Muddin Amurka ta dage sai Koriya ta Arewa ta yi watsi da shirinta na makaman nukiliya ta ce ba zata halarci taron ba ko wani abu kamansa
Shugaba Donald Trump na Amurka ya ce a jira a gani ko za’a yi taron kolin da aka shirya yi tsakanin sa da shugaban Koriya ta Arewa Kim Jong Un a watan gobe, bayan da Koriya ta Arewan ta nuna tababan ta akan bukatun Amurka cewa sai lallai ta wargaza shirin makaman nukiliyar ta
Shugaba Trump yace basu ji komai ba tukuna
Jiya Laraba shugaban yayi wannan furuci a fadar sa ta White House
Yace Amurka zata dage akan cewa tilas Koriya ta Arewa ta wargaza shirin nukiliyar ta
Tababan yin taron kolin ya faru ne bayan da mukadashin Ministan harkokin wajen KorIYa ta Arewa ya ce kasar sa zata sake nazarin ko ta halarci taron ko kuma a’a idan Amurka ta ci gaba da dagewa akan sai lallai kasar sa ta wargaza shirin nukiliyar ta
Kwamitin leken asiri na majalisar dattawan Amurka ya tabbatar cewa Rasha ta yi shishigi a zaben shugaban kasa na shekarar 2016 kuma ya taimakawa shugaba Trump
Shugaban kwamitin leken asiri na Majalisar Dattijan Amurka Richard Burr yace binciken da kwamitinsa yayi ya nuna shishigin Rasha a zaben shugaban kasar da aka yi a shekara ta dubu biyu da goma sha shidda domin taimakawa shugaba Trump lashe zaben
Jiya Laraba shugaban kwamitin, wanda kuma dan jam’iyar Republican ne yayi wannan furuci
Yace babu dalilin da zai sa ayi tababan sakamakon binciken
Yace ko tantama babu Rasha tayi katsalanda a zaben da aka yi
Mukadashin shugaban kwamitin Mark Warner dan jam’iyar Democrat ya yabawa aikin kwamitin
Yace shugaban Rasha Vladimir Putin da kan sa, ya bada umarnin kasar sa tayi shishigi a zaben da nufin taimakawa Donald Trump domin kada Hillary Clinton taci zabe
Senata Burr yace kwamitin ya tantance haka ne bayan da wakilan kwamitin sun shafe watani goma sha hudu suna nazarin bayanai
Mai jagorantar shirin samar da zaman lafiya na Majalisar Dinkin Duniya a gabas ta tsakiya , Nikolay Mladenov zai gabatar wa ‘yan kwamitin bayani daga birnin Kudus
Kwamitin sulhun Majalisar Dinkin Duniya zai yi wani zaman gaggawa yau Talata don tattauna halin da ake ciki a Gaza bayan mummunan fadan da aka yi tsakanin Isra’ila da Palasdinawa a cikin shekaru 5
Daman dai da yawa daga cikin kasashe manyan kawayen Amurka irinsu Ingila, Faransa, Rasha da wasu kasashen Larabawa duk sun nuna rashin jin dadinsu da kudurin Amurka na bude ofishin jakadancinta a can birnin na Kudus, inda suka ce matakin na iya dada haddasa tashin hankali
Gabanin taron Kuwait ta rubuta wata sanarwa tana nuna bacin ranta da takaicinta akan kisan Palasdinawa da yawa da dakarun Isra’ila suka yi, kasar ta kuma yi kira akan a gudanar sahihin bincike
Jami’an diplomasiyyar Majalisar Dinkin Duniya sun ce Amurka, dake kasa kawar Isra’ila, da kuma kasashe biyar a kwamitin dake da ikon hawa kujerar na ki, sun dakile sanarwar
Marasa galihu da masu karamin albashi da shugabannin addin a duk fadin Amurka sun farfado da gwagwarmayar da Rev Martin Luther King Jr
ya kafa shekaru 50 da suka gabata kuma zasu fara zanga zanga a manyan birane da kwanaki 40
Dubban marasa galihu da masu daukan karamin albashi da masu fafatuka tare da shugabannin addinai a duk fadin Amurka, sun farfado da wata fafutuka ta marasa galihu, wacce gwagwarmaya ce ta fararen hula da Rev
ya faro tun shekaru 50 da suka gabata
A wannan shekara, za a kwashe kwanaki 40 ana zanga zanga, a sama da manyan biranen jihohin Amurka 30 da kuma babban birnin kasar na Washington
Manufar farfado da wannan gwagwarmaya ita ce a yaki talauci da kuma banbancin samu da suka samo asali shekaru 50 da suka gabata
A shekarar alif-dari-tara-da-sittin-da takwas, Martin Luther King, ya kafa wannan fafutuka wacce ta tattaro jama’a masu al’adu da addinai daban-daban, bayan da ya ganewa idonsa yadda ake fama da yunwa a garin Marks da ke Mississippi, kusan kilomita 113 a kudancin birnin Memphis na jihar Tennesse
A lokacin ne ya shirya wani tattaki na marasa galihu da aka yi a nan Washington, inda suka mika bukatar neman a kyautata rayuwar jama’a da kuma karin albashi
Masu shirya gangamin na yanzu, suka ce har yanzu ba'a cimma muradun abunda yasa Rev
King ya kafa wannan hadakar ba
Ma’aikatar lafiyar Gaza ta bayyana cewa dakarun Israila sun harbe a kalla Falasdinawa 16 har lahira akan iyakar Gaza inda dubban mutane suka hadu domin yin zanga-zanga kan shirye shiryen da Amurka ke yin na dauke ofishin jakadancin ta daga Tel Aviv da maida shi Kudus
Ma’aikatan lafiyar ta ce a kalla mutane 500 ne suka raunana daga harbin bindiga
Mace-macen ya kara yawan Falasdinawan da sojojin Isra’ila suka kashe a cikin makonni shida da suke ta zanga zanga zuwa fiye da mutane 50
Masu sharhi sun zargi Israila da bude wutar da sukayi, inda su kuma sojojin Yahudawan suka ce hakan ya zama tilas saboda tsaro, domin mutanen na kawo barazana ga shingen kan iyakar
Masu zanga zangar sun jefa abubuwa da dama ta kan iyakar kuma sun kona tayoyi a gaban ofishin jkadancin da aka bude a yau din
An rufe Wuraren san’a da makarantu da dama a garin na Gaza
A wani yunkuri da ba saban ba Shugaba Trump ya bayyana anniyarsa na taimakawa domin farfado da kamfanin ZTE na China wanda ya kusa durkushewa saboda takunkumin da Amurka ta sa masa
Shugaban Amurka Donald Trump yace yana duba hanyar ganin kanfanin fasahan nan na kasar China ya koma bakin aikin sa cikin dan kankanin lokaci, bayan da dokokin kasuwancin Amurka suka durkusad da kanfanin
Dama Amurka ta yanke fitar da kayayyakin da kanfanin ZTE ke samarwa da wurin kashi 25 wanda kanfanin zaiyi anfani dashi wajen samar da wayoyin hannu, da sauran ayyukan da ya shafe shi
Amurka ta dauki wannan matakin ne akan kanfanin na ZTE bayan an kama kiri-kiri tana anfani da fasahar Amurka wajen garwayawa da nata tana sayarwa kashen da Amuyrka tasa takunkumin kasuwanci , kasahen ko sun hada da Iran da Korea ta Arewa, inji wani masani harkokin fasaha
Maaikatar cinikayya ta yanke damar da kanfanin na ZTE take dashi ne ga fasahar Amurka har sai zuwa shekarar 2025, wanda wannan ya tilasta kanfanin rufe masanaantar ta dake Shenzhen
A yinkurinsu na maganin gaba, wasu masu ruwa da tsaki sun dau matakin ganin Rasha da sauran kasashe masu salo irin nata ba su yi shishshigi a zaben kasashen yammacin duniya ba
An kafa wani kwamiti na kasa da kasa da zummar kawo karshen shiga sharo ba shanun da kasar Rasha da sauran kasashe masu bin tafarkin murdiya ke yi, a tsarin dimokaradiyyar yammacin duniya
Kwamitin mai suna Transatlantic Commission on Election Integrity, ko Hukumar Tabbatar Da Ingancin Zabe Na Yankin Atlantic da ma gaba (TCEI) a takaice, da ke karkashin jagorancin hadin gwiwar tsohon Sakatare-Janar din NATO Anders Fogh Rasmussen da kuma tsohon Skataren hukumar tsaron gida ta Amurka Michael Chertoff, ya kira taron manema labarai ranar Jumma’a a birnin Washington DC
Musabbabin kafa kwamitin shi ne “katsalandan din da Rasha ta yi a zaben Amurka na 2016,” a cewar Rasmussen ga Sashin Rashanci na Muryar Amurka
Ya kara da cewa, “To amma ba kawai game da Amurka ba ne
Mu a Turai mun fuskanci kalubale, kuma wannan ne ma dalilin da ya za hurumin kwamitin ya zarce yankin Atlantika
” Ya ce akwai zabuka wajen sama da 20 da ke tafe a yammacin duniya gabanin zaben Shugaban kasar Amurka na 2020
Yayin da Amurka ke shirin bude sabon Ofishin Jakadancinta a Birnin Kudus, ana zaman dardar a yankin Gabas Ta Tsakiya saboda shagulgula da kuma zanga-zangar da ka biyo baya
Yankin Gabas Ta Tsakiya na shirin fuskantar shagulgula da kuma zanga-zanga zuwa ranar Litini a yayin da Amurka ke shirin bude Ofishin Jakadancinta a Birnin Kudus
Kwararru sun ce shawarar da Shugaba Donald Trump ya yanke ta dauke Ofishin Jakadancin Amurka daga Tel Aviv zuwa Birnin Kudus, tamkar amincewa ce Amurka ta yi da Birnin na Kudus a matsayin babban birnin kasar Isira’ila, al’amarin da ya sha yabo daga Isira’ila ya kuma fusatar da Falasdinawa
Birnin na Kudus dai ya zake zama fagen labari a daidai lokacin da Amurka ke shirin marabtar baki wajen sama da 800 a wurin bukin bude Ofishin Jakadancinta a kasar ta Isira’ila ranar Litini
Ivanka, diyar Shugaban Amurka Donald Trump da mijinta Kushner za su kasance a wurin, a yayin da Trump kuma zai yi jawabi ta kafar vidiyo, inda zai jaddada al’amarin a matsayin cika alkawarin da ya yi a watan Disamba na 2017
Ranar litinin Amurka zata kauradda ofishin jakadancinta zuwa birnin Kudus daga Tel-Aviv
Akalla mutane 800 ne zasu halarci bikin
Da bikin bude ofishin jakadancin Amurka a birnin kudus ranar Litinin ga mai rai, yankin baki daya yana ajiyar zu ci na murna a gefe daya, da kuma zanga-zanga a daya bangaren
Amurka tana shirin zata karbi bakuncin mutane kimanin 800 abikin bude ofishin jakadancin Amurkan a Isra'ila ranar Litinin
'Yar shugaba Trump Ivanka, da mijinta Jared Kushner, zasu halarci bikin, yayinda shugaban Amurkan zai gabatar da jawabi ta vidiyo, inda zai sake jaddada alkawarin da yayi cikin watan Disemban bara na kauradda ofishin jakadancin Amurkan daga Tel-Aviv zuwa birnin kudus, ko Jerusalem da turanci
Amma khaled Elgindy na cibiyar bincike kan fannoni daban daban a fadin duniya dake nan Amurka yace, "babu wani dalili na tsaro da yasa Amurka ta dauki wannan mataki, yace abunda yake faruwa akassin haka ne,yace yana jin matakin zai janyo rashin zaman lafiya a yankin, kuma hakan zai sa da wahala a gudanar da shawarwarin neman wanzarda zaman lafiya tsakanin yankin Falasdinu da Isra'ila
Ahalinda ake ciki kuma, ma'aikatar kiwon lafiya a zirin Gaza tace an kashe ba falasdine daya, wasu 49 kuma sun jikkata lokacinda sojojin Isra'ila suka bude wuta kan masu zanga zanga kusa da shingen kan iyakar Isra'ila da kuma birnin khan-Younis a Gaza
Ana zanga zangar ce gabannin bude ofishin jakdancin Amurka a birnin kudus ranar Litinin, da kuma cikar shekaru 70 da kafa Isra'ila
Amurka ta mayarwa Pakistan martani saboda daga yau an takaita tafiye-tafiyen jami'an diflomasiyar kasar dake nan Amurka
Daga yau Jumaa ne Amurka ta takaita wa jamiaan Diflomasiyyar kasar Pakistan yin tafiye tafiye, kamar yadda jakadar kasar Aizaz Chaudhry ya fada wa wannan gidan radiyon
Yana cewa a nawa ra’ayin wannan shawarar ta sabawa dokar kasa da kasa, Ambasadan yayi wannan furucin ne sailin da yake magana da sasshen Urdu na wannan gidan Radiyon, yace kamata yayi kasashen biyu su kusanci juna, amma daukar mataki irin wannan ba zai haifar da kyakkyawar sakamako ba daga karshe
Sai dai a waje daya maaikatar harkokin wajen na Amurka na cewa bata da wani bayani da zatayi game da wannan lamari, domin ko tun farko tace tana da ikon kakaba wasu sharuddan dake da nasaba da tafiye-tafiye, a karkashindokar tafiya ta shekarar 1982
Sai dai Ambasada Chaudhry yace ga bisa dukkan alamu akwai wata boyayya a cikin wannan shawarar ta Amurka
Fadar gwamnatin Amurka ta White House, ta ce nan da kwanaki uku masu zuwa za'a bayyana inda shugaban Amurka da takwaran aikinsa na Korea ta Arewa za su yi taronsu
Shugaban Amurka Donald Trump ya ce nan da kwanaki uku masu zuwa za a sanar da wuri da ranar da za a gudanar da taron koli tsakaninsa da shugaban Korea ta Arewa Kim Jong Un
Amma bayanai sun yi nuni da cewa ba za a gudanar da taron a yankin Korea ba da aka hana ayyukan soji kamar yadda aka fada a baya ba
Trump ya yi wadannan kalamai ne ga manema labarai a fadarsa ta White House, jim kadan bayan Korea ta Arewa ta sako wasu Amurkawa uku da take tsare da su
Mujallar Wall Street Journal ta fada da yammacin jiya Laraba cewa akwai yiwuwar a gudanar da taron kolin a kasar Singapore
Bayan ya janye kasarsa daga yarjejeniyar nukiliyar da aka cimma da Iran, shugaban Amurka Donald Trump ya yiwa kasar ta Iran kashedi kada ta yi kuskuren kera makaman nukiliya
Shugaban Amurka Donald Trump ya yiwa Iran kashedi a jiya Laraba yana mai cewa, Iran din ta kuka da kanta, idan ta fara kera makaman nukiliya, biyo bayan janyewar Amurka daga yarjejeniyar kasa da kasa ta shekarar 2015 da nufin takaita shirin nukiliyar Tehran din
Shugaban na Amurka yayi wannan furucin ne a yayinda sauran kasashe biyar Jamus da Britaniya da Faransa da Rasha da kuma China, wadanda suma suka rattaba hannu akan yarjejeniyar suka baiyana goyon bayan ta
Shugaban Faransa Emmanuel Macron ya zanta da shugaban Iran Hassan Rouhani ta wayan tarho a jiya Laraba har na tsawon sama da awa guda
Shugaban Jamus Angela Merkel ta baiyana ficewar Amurka daga cikin yarjejeniyar abin takaici ta kuma ce Jamus zata yi iya bakin kokarinta ta tabbatar da ganin Iran ta cika alkawuran data yi nan gaba
Tace ajiye yarjejeniyar da Trump ya yi, ya sake nuna musu cewar akwai babbar dawainiya a kansu a nahiyar Turai, game da manufofin kasashen waje a fannin samar da zaman lafiya da kuma fannin sasanta batutuwar siyasa
Yayin da da majalisar dattawan Amurka ke tantance Gina Haspel, matar da za ta maye gurbin Mike Pompeo a hukumalekena asiri ta CIA, ta yi alkawarin gujewa azabtar da wadanda ake tuhuma domin tatsar bayanai
Matar da shugaban Amurka Donald Trump ya zabo ta shugabanci hukumar leken asirin kasar ta CIA, ta yi wa yan majalisa alkawarin cewa ba za ta dawo da tsarin nan na tsananta neman bayanai daga hanun fursunoni ba, ta hanyar azabtar da su
Idan har aka tabbatar mata da mukamin Haspel za ta zama mace ta fakro da za ta shugabanci hukumar
Mai shekaru 61, Haspel ta kwashe kimanin shekaru 30 a wannan hukumar tattara bayanan sirri a matsayi daban-daban, amma tana aikin nata ne a bayan fage
A cigaba da cece-kucen da ake yi kan yarjejeniyar nukiliyar Iran, sauran kasashen duniya sun ce su kam su na nan daram cikin yarjejeniyar duk kuwa da janyewar da Amurka ta yi
Bayan da Shugaban Amurka Donald Trump ya yanke shawarar janyewa daga yajejeniyar da kasashen duniya su ka cimma kan nukiyar Iran, sauran kasashen da su ka rattaba hannu kan yarjajjeniyar sun fadi yau Laraba cewa har yanzu su na cikin yarjejeniyar
Ministan Harkokin Wajen Faransa Jean-Yves Le Drian ya gaya wa gidan rediyon RTL cewa yarjajjeniyar na nan daram
Ya ce Firaministan Faransa Emmanuel Macron da Shugaban Iran Hassan Rouhani za su yi jawabi a yau dinnan Laraba, kuma Ministocin Harkokin Wajen Faransa da Burtaniya da Jamus za su tattauna da jami’an gwamnatin Iran ranar Litini mai zuwa
Baya ga wannan fafatukar da ake yi a diflomasiyyance, Ministocin Harkokin Wajen Jamus da na Rasha za su gana ranar Alhamis a birnin Moscow da na Iran don gabatar da shawararsu
Ma’aikatar Harkokin Wajen China ta sha alwashin cigaba da mutunta yarjajjeniyar ta 2015 wadda ake kira JCPOA a takaice, sannan ta ce ta yi takaicin shawarar da Trump ya yanke ta ficewa
Wata takardar sanarwar hadin gwiwa ta Kungiyar Tarayyar Turai, ta ce zuwa yanzu dai yarjajjeniyar ta JCPOA ta cimma burinta na tabbatar da cewa Iran ba ta gudanar da shirin nukiliya ba, kuma dage takunkumin da aka yi ma Iran ya inganta harkokin kasuwanci da diflomasiyya
Wannan matsayin ya sha banban matuka da na Trump, wanda jiya Talata ya kira yarjajjeniyar, “mashiririyar yarjajjeniyar da ke amfanar bangare guda kawai, wadda sam bai kamata ace ma an taba yin irinta ba
Shawarar janye Amurka daga yarjejeniyar nukiliyar Iran da aka cimma da shugaba Trump ya yi ta jawo zazzafan muhawara a majalisar wakilan kasar tsakanin 'yan Democrats da Republican
Shawarar da shugaban Amurka Donald Trump ya yanke ta janye kasar daga matsayar da aka cimma da Iran kan shirinta na mallakar makamashin nukiliya, ya sake farfado da zazzafar muhawarar da aka yi a majalisar dokokin Amurka a tsakanin wakilai daga manyan jam’iyyun kasar, matsayar da suka amince da ita shekaru biyu da rabi da suka gabata
‘Yan jam’iyyar Democrat, sun ce matakin janye Amurka daga wannan yarjejeniya, shi ne mafarin da zai sa a maida Amurkan saniyar ware a diplomasiyar Duniya, yayin da su kuma ‘yan Republican suke cewa, lokaci ya yi da ya kamata a fice daga wannan yarjejeniya, wacce za ta kawo karshen daya daga cikin nasarorin da tsohon shugaba Barack Obama ya samu a lokacin mulkinsa
Kakakin majalisar wakilai, Paul Ryan ya ce wannan matsaya da aka cimma da Iran a lokacin mulkin Obama, na kunshe da kurakurai, kuma kasar ta Iran tana ta karya ka’idojin da aka gindaya mata tun a lokacin da aka cimma matsayar
Sai dai, shugabar ‘yan Democrat a majalisar ta wakilai, Nancy Pelosi, ta ce, wannan gurguwar shawara da shugaban ya yanke, za ta sa a mayar da Amurka saniyar ware, ba kasar ta Iran ba
‘Yan jam’iyyar ta Democreat sun kuma zargi Shugaban da haifar da rudani ta hanyar kaucewa gaskiyar da ke nuna cewa wannan yarjejeniya da aka kulla na tasiri ta hanyar dakile ayyukan yunkurin kera makamin nukiliyan da Iran ke yi
Wasu masana ma na ganin cewar banbancin da ke tsakanin kasashen biyu ya yi girman da babu abin da zai hana su kara wa juna yawan haraji akan kayan da suke shigarwa kasashen junansu
A farkon makon gobe ne za a koma birnin Washington DC a cigaba da tattaunawa akan yarjejeniyar kasuwanci tsakanin China da Amurka, sai dai masu fashin baki sun ce akwai matsanancin banbancin ra’ayi kan batun a tsakanin bangarorin biyu tun bayan haduwarsu ta farko
Kamar yadda takardun bukatar Amurka a wannan zama ke nunawa, tawagar wakilan shugaba Donald Trump ba wai kawai sun bukaci China ta kawar da gibin kasuwancin da ke tsakanin kasashen biyu na kimanin Dalar Amurka Biliyan $200 daga yanzu zuwa shekarar 2020 kadai ba ne, a’a har da bukatar zaftare harajin kayayyaki da kuma rangwamen gwamnatin kan manyan kayan kimiyya
Ita kuma China so take Amurka ta daina tsoma baki ko nuna adawarta kan matsayin China a kungiyar yan kasuwa ta duniya, kuma ta bude kofar karbar kayayyakin kimiyyar China da kamfanonin gwamnatin Amurka ke son samu
Shugaba Trump ya dade yana caccakar wannan yarjejeniyar yayinda kasashen Turai ke yin kiran ya bar Amurka a cikin yarjejeniyar
A yau ne ake sa ran cewa shugaban Amurka Donald Trump zai yanke shawara akan ko Amurka zata ci gaba da kasancewa a cikin yarjejeniyar nan da manyan kasashen duniya suka kulla da Iran dangane da makomar shirinta na kera makaman nukiliya, ko kuma zai fitar da Amurka daga yarjejeniyar
Daman shugaban ya dibarwa kansa wa’adi har zuwa ranar Asabar don yanke wannan shawarar da har ila yau ta shafi matakan horaswar da manyan kasashen Turai da suka hada da ita Amurka din, da Ingila, Faransa, Rasha da Jamus suka dauka akan Iran don matsa mata lambar tayi watsi da duk wani shirinta na neman makaman kare dangi
Tuni dai Trump ya sanar a shafinsa na Twitter cewa da misalin karfe 2 na rana, agogon Amurka, (misalin karfe 7 na yamma agogon Nigeria da Nijar) zai sanar da duniya matsayar da ya cimma
Kamar yadda ake anfani da wasu karnuka na musamman wajen gano nakiyoyi haka wani mai bincike ya gano cewa ana iya yin anfani da karnukan wajen gano yanayin mai cutar sukari
Masana suna nazarin yadda za'a iya amfani da karnuka irin wadanda ake horaswa su gano nakiyoyi ko wasu abubuwa masu hadari,haka nan ana iya horasda da su su gano idan masu cutar sukari suna fuskantar hadari idan sukarin yayi kasa ko ya haura a jikin dan'Adam
Wanda ya gano da wannan hikimar,wani masanin kimiyyar bincike ne Mark Ruefenacht,yace kudin horasda ko wane irin wannan kare zai kai dalar Amurka dubu hamsin, watau kimanin Naira miliyan 20
Tuni har an rarraba irin wadannan karnukan su dari ga masu fama da cutar sikari
Akwai kamfanonin bincike da suka so saye wannan bincike amma Mark yaki
Sanarwar ficewa daga yarjejeniyar shirin nukiliyar Iran da shugaban Amurka Donald Trump zai yi yau ta hada da sake kakabawa Iran din takunkumin karya tattalin arzikinta
Shugaban Amurka Donald Trump yace a yau Talata zai sanar ko Amurka zata fice a cikin yarjejeniyar kasa da kasa a kan shirin nukiliyar Iran kuma idan tayi hakan ta sake azawa kasar takunkumai karya tattalin arziki
Trump ya sha suka yarjejeniyar da aka kulla a shekarar 2015 da ta ragewa Iran radadin takunkumai kana ita kuma Iran ta dakatar da shirin nukiliyarta, yana mai cewa yarjejeniyar wani "bala’I ne kawai
Yace wannan bai hana Iran gwaje gwajen makamai masu lizzami ba ya kuma kara da cewa wannan yarjejeniya akwai wasu sharudda dangane da shirin Nukiliyar da zassu daina aiki
Sai dai yana huskantar matsin lamba daga bangarorin duka biyu, ciki har da shugabannin kasashen Turai da suke so Amurka taci gaba da aiki da yarjejeniyar, , a daya bangaren kuma Isra’ila wacce ta zargi Iran da yin karya zamba ko keta yarjejeniyar
Sakataren harkokin wajen Birtaniya Boris Johnson, ya zo nan Washington jiya Litinin da zummar kama kafa manyan jami’an gwamnatin Trump domin Amurka ta ci gaba da zama a cikin yarjejeniyar
Boris ya gana da takwarar aikinsa na Amurka Mike Pompeo, kana kuma zai gana da mataimakin shugaban Amurkasa Mike Pence, da mai bada shawara a kan tsaron kasa John Bolton
A karon farko a tarihin Amurka majalisar dattawan amurka na tantance mace, Gina Haspel, ta zama shugabar hukumar CIA
Ana saura kwanaki biyu majalisar dattawa ta fara sauraron shaida don tabbatarwa da darektar hukumar leken asiri ta CIA mai riko Gina Haspel, ta shugabanci hukumar, fadar shugaban Amurka ta White House ta kare Gina cewa ita ce mace da ta cancanci wannan mukami
Haspel dai 'yar shekaru 61 da haifuwa wacce take shugabancin hukumar a matsayin riko, tayi-tayin janye sunanta daga tantancewa saboda ta riki wannan mukami na dindindin, sakamakon damuwar da ta biyo bayan samunta da hannu a cikin wasu matakan tsananta matakan neman bayanai daga hanun fursinoni musamman wadanda ake zargi da ta'addanci, amma a cewar jami’an gwamnati, shugaba Trump na bata kwarin gwiwa cewa tayi tsayin daka
Yayin da tunbudin tanderu ke karuwa a tsibirin 'Big Island' na jahar Hawaii ke ta karuwa, mazauna wannan tsibirin na dada nuna damuwa, a yayin da hukumomi kuma ke shirin fuskantar abin da ka faru
Mazauna tsibirin Big Island da ke jahar Hawaii ta Amurka, na cigaba da zama cikin shirin ko ta kwana, bayan da tunbudin narkakkun duwatsu da ke malalowa daga Kilauea ya kwararo har zuwa sashin gabas na tsibirin, al’amarin da ya tilasta sake kwashe mutune
Kamfanin Dillancin Labaran Associated Press ya bayar da rahoton cewa gidaje akalla biyar sun lalace, sanadiyyar cillowa daga karkashin kasa da tanderun ke yi suna fadawa kan gidaje
Hukumar Nazarin Tanderu ta jahar Hawaii ta yi gargadi jiya Asabar cewa, “Hayakin da ke fitowa daga gidajen da ke cin wuta da kuma tanderun da ke konewa na da hadarin gaske ga lafiyar jama’a, saboda haka a kauce masu
Babu dai rahoton mutuwa ko jin rauni sanadiyyar wannan al’amarin
To amma ko ranar Jumma’a sai da jami’ai su ka yi gargadi cewa akwai sinadarin sulfur da yawa cikin iska wanda hakan ka iya hadari ga dattawa da kuma mutanen da ke da lalurar numfashi
A cigaba da takaddamar da ake yi kan yarjajjeniyar nukiliyar da aka cimma tsakanin Iran da manyan kasashen duniya, Iran ta ce muddun Amurka ta yi watsi da yarjajjeniyar, ita ma za ta wancakalar da ita
Shugaban Iran, a yau dinnan Lahadi, ya ce muddun Amurka ta janye daga yarjejjeniyar nukiliyar da aka cimma tsakaninta da manyan kasashen duniya, labudda Amurka za ta yi dana-sani
Hassan Rouhani ya fada a wani jawabinsa da aka yada ta gidan talabijin cewa, “Idan Amurka ta janye daga yarjajjeniyar ta nukiliya, ba da jimawa ba za ku ga cewa ta yi wani irin da na sanin da ba ta taba yi ba a tarihi
Shugaban Amurka Donald Trump ya ce zai yanke shawara zuwa ran 12 ga watan Mayu kan ko Amurka za ta cigaba da mutunta yarjajjeniyar ta nukiliya ko a’a
Trump dai ya ce zai fice daga yarjajjeniyar idan ba a yi wasu gyare-gyare ba, ciki har da wani tanaji na takaita shirin makami mai linzami na Iran, wanda Iran ta ce saboda kariya da kuma tauna tsakuwa ta ke yinsa
Hasali ma Ministan Harkokin Wajen Iran, ranar Alhamis ya ce Iran ba za ta yadda da yin wani kwaskwarima ga yarjajjeniyar da ta cimma da manyan kasashen duniya ba
Wannan lamari ya biyo bayan umarnin da hukumar kula da zirga-zirgar jiragen sama na China ya dauka na umarni ga kamfanonin jiragen sama masu jiglar fasinja na sauya yadda suke kallon Taiwan, da Hong Kong da Macau
Fadar White House ta shugaban Amurka jiya Asabar ta soki kasar China da kakkausar lafazi kan yunkurin kasar ta Sin na tilastawa kamfanonin jiragen sama na Fasinja su sauya yadda suke daukar Taiwan, da Hong, da Macau, a zaman kasashe masu zaman kansu
A dai-dai lokacinda kasashen biyu suke jani-in-jaka ta fuskar kasuwanci, gameda rarar da China take da samu, fadar ta White House tace hukumar kula da zirga zirgar jiragen sama ta China, ta aike da wasika ga kamfanonin jigilar fasinja ta sama na kasashen ketare 36 ta bukaci su aiwatar da canji a shafukansu a internet
China tana kallon yankin mai tafiyarda al'amuranta kai tsaye a zaman fandarariyyar lardi
Amma Hong Kong da Macau da suka kasance karkashin mulkin mallaka yammacin duniya, yanzu sun koma hanun China, kodashike suna ci gaba da tafiyarda harkokin su duk da kasancewa karkashin China
Batun yarjejeniyar Nukiliyar Iran ta taso ne a tattaunawar da shugaban Amurkan yayi tareda Frayin Ministan Ingila Teresa May ta woyar tarho a ranar Asabar, mako daya kamin Amurka ta ci gaba da mutnuta shirin ko ta janye
Shugaban Amurka Donald Trump yayi magana da PM Ingila Theresa May, jiya Asabar kan batutuwa da suka hada da yarjejeniyar Nukiliyar Iran,mako daya kamin shugaban na Amurka ya yanke shawara ko Washington zata fice daga cikin yarjejeniyar, kamar yadda fadar white House ta shugaban na Amurka ta fada
Trump yana da zabi daga nan zuwa 12 ga watan nan na Mayu, ya janye daga yarjejeniyar da Tehran ta kulla da manyan kasashen duniya ciki harda Amurka a shekara ta 2015
Jami'an Fadar white House suka ce shugaban kusan ya yanke shawara zai janye kamar yadda suka fada ranar 2 ga watan nan
Duk da haka shugaban na Amurka yana iya bullo da wata hanya na ci gaba da mutunta yarjejeniyar da jamhuriyar Iran mai bin tafarkin islama ta kulla da sauran manyan kasashern duniyar ciki harda Amurka
Britaniya, da Jamus, da Faransa duk sun yi itifakin cewa yarjejeniyar itace hanya daya da zata hana Farisa mallakar makaman Nukiliya
A hirar da suka yi tawayar tarho da PM May, Mr
Trump, ya jaddada kudurinsa na ganin cewa Iran bata mallaki makaman Nukiliya ba har abada, inji fadar ta White House
Haka nan shugabannin biyu sun yi magana kan batun Nukiliyar koriya Ta Arewa
Tuni an tsaida shawara kan lokaci da wuri da za'a yi wannan taro da zai shiga tarihi
Amma shugaban Amurka Donald TRump wanda ya bayyana haka yaki bada karin bayani
Shugaban Amurka Donald Trump yaki ya bayyana shirye shirye gameda taron koli da zai yi da shugaban Koriya ta kudu, duk da matsin lambar da manema labarai suka yi masa a yayinda yake balaguro tareda 'yan jaridan a cikin jirgin shugaban Amurka da ake kira Airforce ONe
Yace da su za 'a yi taron kolin nan bada jumawa ba
Mun tsaida wurin da za'a yi taron
Kamin ya tashi zuwa birnin Dallas a jahar Texas dake kudancin Amurka, a ziyarar aiki ta wuni daya, Mr
Trump ya nuna cewa hukumomi a Koriya Ta Arewa sun amince da wurin da aka zaba domin wannan taro
Da yake magana fadar White House tunda farko, shugaban na Amurka yace jami'an Amurka dana Koriya Ta Arewa suna tuntubar juna ako da yaushe , kuma ckin shawarwari da suke yi harda batun sakin Amurkawa uku da Koriya Ta Arewa take rike da su
Wannan Aman wutan ya biyo bayan wasu jerin girgizar kasa a tsibirin a kwanakin da suka wuce wanda ya hada da wata mai inci 5 a misalin karfe 10
30 na safen Alhamis a wani bayani da masana ma’aidanai suka fitar
Jami’an kanana hukumomi, jaha da na tarayya sun dauki tsawon sati suna ta gargadin mazauna wajen su zama cikin shirin barin wajen saboda aman wutan zai iya tsananta
Wannan Aman wutan na Kilauea yana faruwa akai akai kusan shekaru talatin, wuta tana fitowa daga aman wutan wanda yayi sandiyar binne daya daga cikin tsibiri biyar da ke akwai wanda ya kai kimanin kilomita 125 a wani binciken masana ma’adanai na kasar Amurka
A wani takaitaccen bayani da suka saki, ma’aikatar sojojin China tace wannan zargi ba gaskiya bane
Mai Magana da yawon sojin Amurka Dana White, ta ce manyan fitilun lasers din an harbosu ne daga daga wani sansanin sojin dake garin Doraleh kusan sau 3 in da ya haifar da ciwuka a idanunwan matukan jirgin saman Amurka guda 2
"Wannan aika-aika tana zama barazana ga sojojin saman mu
Mun kalubalanci gwamnatin China sannan mun bukaci su bincika abubuwan da suka faru," inji White
Jami’an ma’aikatar tsaron Amurka sun gargadi ci gaban amfani da wannan fitilun lasers da cewa, za su iya cutar da matukan jiragensu sannan su zama barazana ga zagayen su
Amurka ta dorawa China laifin kaiwa sansanin sojojinta dake Afirka matsanancin hasken wutan da ka iya yiwa dan Adam illa
Amurka tayi alkawarin cewa ba zata ga laifin kowa ba illa China, akan abinda ta baiyana barazana da kuma gangancin anfani da matsanancin hasken wutan nan daka iya wa dan adam illa a kusa da sansanin sojan Amurka dake Africa
Kamar yadda jamiaan ma’aikatan tsaron Amurka, ke cewa,sunce wannan naurar an cillo ta ne daga sansanin sojan China dake Dorelah a kalla har sau ukku a lokutta badan-daban, wanda hakan ko ya haifar da rauni ga idanun wasu matuka jirgin saman Amurka
Mai Magana da yawun maaikatan tsaron Amurka Dana White ta shaidawa manema labarai jiya alhamis cewa wannan ba karamar Magana bace
Sai dai China bata mayar da martini ba nan take akan wannan zargin, amma tayi korafi a wani lokaci can baya cewa jiragen saman kasashen waje na mata liken asiri a sansanin ta na Djibouti, inji wata majiya dake da masaniya game da wannan lamarin
Ranar Larabar shugaban Amurka ya amince ya biya matar da ta zargeshi da yin lalata da ita ta hannun lauyansa
Sakatariyar yada labarai ta Fadar White House ta fada jiya Alhamis cewa sai a ranar Laraba da dare ne ita da wasu Amurkawa suka san cewa shugaban Amurka Donald Trump ya biya lauyan sa kudin da lauyan ya biya ‘yar wasan kwaikwayon tsiraicin nan kafin lokacin zaben sa a shekarar 2016
Da aka matsa wa Hukabee Sanders lamba, akan cewa kila ta shara karya ne ko kuma an barta cikin duhu game da wannan batun, a lokacin da ta shaidawa manema labarai cewa shugaba Trump bai san da batun biyan wannan matar wasu kudade ba
‘’Tace na bada ainihin labarin da na sani ne game da wannan lamari a wannan lokacin”
Sai dai a farkon jiya alhamis ne Trump da kansa ya tabbatar da wannan batun a shafin sa na Twiter game da abinda dayadaga cikn lauyoyin sa ya fada
Rudy Giuliani ya fada wa gidan talabijin na Fox a cikn shirin yamma cewa, ba shakka shugaba Donald Trump ya mayar wa Lauya Micheal Cohen da kudin sa da ya baiwa Stormy Daniels
Wannan bayanin dai ya sabawa bayanin farko da shugaba Trump ya bayar game da wannan al’amari
Sai dai kuma wata da ya wuce lokacin suna cikin jirgin shugaban kasar Amurka da ake kira Air Force One, da wani dan jarida ya tambayi shugaba Trump ko yana sane da wannan batun biyan kudin da lauyan sa yayi wa ita wannan matar Sormy Daniel? Sai Trump yace bai san dalilin dayasa lauyan say a biya ta wadannan kudaden ba
Ita dai wannan mai wasan fitowa a cikin fina-finan batsa wadda sunan ta na gaskiya shine Stephanie Gregory Cliford tacesun taba kwana tare da shugaba Donald Trump a cikin shekarar 2006 a wani Hotel dake Nevada
To sai dai lokacin da wanan batu ya kunno kai nan da nan Shugaba Trump shi da Lauyan sa suka ce ba wata dangantaka ta saduwa da wannan matar, kuma ba a bata ko anini ba ciki kudin kanfe din Trump ba
Trump dai ya dage akan wannan batu da aka cimma matsaya da ita Daniels ba wani sabon abu bane a cikin mutane da suka yi fice da kuma masu hannuda shuni, sai dai yace amma kuma za a yi anfani da wannan domin neman kudin fansa na bata suna, domin ko tamkar ta karya ka’idar yarjejeniyar daaka cimmawa da ita akan wannan lamari saboda hirar da tayi da manema labarai
To amma ita wannan mace tace yarjejeniyar bata da amfani domin shugaba Trump bai sanya hannu ba
Zaben 'yan majalisun Amurka dake zuwa a watan Nuwamba ya fara tsoratar da Shugaba Trump domin jam'iyyar Domokrats na kan gaba abun da ya sa ya soma suka da kakkausar lafazi tare da tsorata 'yan kasar
A cikin watan Nuwamba mai zuwa ne masu jefa kuri’a anan Amurka zasu jefa kuri’a na tsakiyar lokaci ko wa’adi na wakilan Majalisar dokoki, wanda yanzu haka dai majilisun dokoki biyu na da rinjayen jamiyyar Republican, sai ga bisa dukkan alamu malisar Dattijai tana cikin rudu da damuwa
Domin ko sakamakon wannan zaben na iya kawo wa shugaba Donald Trump nakasu, kuma yanzu haka shugaban ya fara lura da hakan
Ba mamaki wannan yasa a wajen wani gangami makamancin na yakin neman zaben da shugaban ya fara a Washington da Michighan, Trump ya fara magana da kakkausar lafazi akan jamiyyar adawar sa ta Democrat, yana cewa muddin akasa wa Democrat kuri’a a watan nuwamba to ku kwana da sanin cewa bakin iyakar kasar ku yana bude wagaga, sai kuma masu aikata laifuffuka
Kamar yadda wani shafin yanan gizo mai suna Real Clear, ke cewa jamiyyar Democrat tana da alamun galaba akan Republican da maki 7
A cikin makonnin nan, muhawara ta kara zafafawa biyo bayan barazanar da Trump yayi na sanyawa kayayyakin China tarar dala biliyan 50 domin ladabtar da Beijing kan abin da gwamnati ta kira rashin adalcin a tsare tsarenta na harkokin cinikayya
Wadansu manyan wakilan harkokin cinikayya na Amurka sun fara tattaunawa da jami'ian kasar China a Beijing, yayinda Washington take kokarin shawo kan damuwar da ake da ita dangane da tsare tsaren tattalin arzikin kasar China
Wadansu na ganin taron a matsayin wani matakin da ka iya haifar da abu mai kyau, yayinda bangarorin biyu ke kokarin kaucewa barkewar rashin jituwa a harkokin cinikayya
Masu sharhi kan lamura sun ce ba lallai ne su warware bambance bambancen dake tsakanin su a wannan zaman tattaunawar ba, amma za a yi na'am da shawarar, da ci gaba da ganawa
Shugaban Amurka Donald Trump a shafinsa na Twitter ya ce jami'ai na kokarin tattaunawa akan samun daidaito a bangaren kasuwanci
Raymond Yeung, babban ma'aikaci a fanin tattalin arziki wa China a bankin Australiya da New Zealand, ya ce idan bangarorin biyu za su yarda su cigaba da tattaunawa zai zama babban cigaba
Bambance bambance kan tsare tsaren harkokin cinikayya da samun shiga kasuwani sun kasance batutuwa da suka tsonewa Amurka ido da wasu masu saka hanu jari daga kasar waje a China
Beijing dai ta musanta zargin da Washington ke yi kuma ta dage cewa tana kara bude kasuwaninta
kwanan ta yi alkawarin zata cire tarar kashi 25 kan motacin da ake shigowa da su daga kasashen waje, albeit a shekarar 2022
Hukumomin jihar Texas sun yiwa Ahmed Sekou Toure, dan tsohon shugaban kasar Guinea da matarsa daurin talala saboda zarginsu da ake yi da bautar da wata yarinya da suka tilasta mata da lura da 'ya'yansu tun tana da shekaru biyar har zuwa yanzu da take da shekaru 16 ba tare da biyanta ko kwandala ba ko kuma barinta ta je makaranta ba
Wata shari’ar da ake yi a Texas da ta shafi dan tsohon shugaban Guinea, marigayi Ahmed Sekou Toure ta jawo hankali a kan batun safarar bil adama domin tilasta musu yin aikin bauta
An yiwa Mohamed Toure mai shekaru 57 da matarsa Denise Cros-Toure itama mai shekaru 57 daurin talala, suna jiran shari’a bisa zargin kawo wata yarinya mai shekaru biyar daga kasar Guinea suna tilasta mata yin ayyuakn gida ba tare da biyanta albashi ba kuma tana kula musu da yara tsawon shekaru 16
Idan kotu ta yanke musu hukunci bautarwa, zasu iya huskantar daurin shekaru 20
Ma’auratan da kotu ta kwace passport nasu, sun musunta zargin da ake musu, sun ce mahaifin yarinyar ne ya basu ita su reneta tare da yayansu
Ma’aikatar shari’a, ta fada a cikin wata sanarwa cewa iyalan Toure sun kawo wata yarinya daga wani kauyen kasar Guinea a shekarar 2000 zuwa gidansu dake Southlake a Texas, inda tayi aiki a matsayin yarinyar gida, da kuma mai renon yara da suka kai biyar, kuma tana fara aiki daga karfe 6 da rabi na safe har sai yaran sun yi bacci
Ta fadawa jami’ai cewa ba a taba biyanta ba, ba’a sa ta a makaranta ba,kuma ba’a taba kaita asibiti ba, sai dai duka kawai take sha da balat ko kuma wayar lantarki tare da cin zarafinta ta hanyoyi da dama idan Cros-Toure bata gamsu da aikinta ba
Yayinda da shugaban Amurka Donald Trump da na Koriya ta Arewa Kin Jong Un ke shirin ganawa, sabon sakataren harkokin wajen Amurka Mike Pompeo ya ce gwamnatinsu zata sa ido ta tabbatar da an cimma nasara ta dindindin
Sabon sakataren harkokin wajen Amurka Mike Pompeo yace akwai wata gagarumar damar kawo sauyi a tarihin a zirin Korea, yayin da shugaba Donald Trump ke shirin ganawa da shugaban Koriya ta Arewa Kim Jong Un
Pompeo yace gwamnatin Trump ba zata maimaita kura kuran da aka tabka a baya ba, ya kara da cewa ana zuba ido sosai
Yace sun muhimmantu wurin cimma nasara ta dindindin ta wargaza shirin makaman kare dangi na Korea ta Arewa, zamu yi haka bada bata lokaci ba
Trum ya kai ziyararsa ta farko zuwa ma’aikatar harkokin wajen Amurka a jiya Laraba domin gudanar da bukin rantsar da sabon sakataren
Ta'allaka bada taimako ga kasashe masu tasowa da irin goyon bayan da suke baiwa Amurka da jakadiyar Amurka a Majalisar Dinkin Duniya, Nikki Haley tayi, ya sa wasu kasashe uku suka sake jaddada matsayinsu na kin goyon bayan Amurkan saboda taimakon da zata basu
Wasu kasashe uku a Afrika da basu goyon bayan Amurka a duk kuri’ar da ake kadawa a Majlaidsar Dinkin Duniya, sun ce suna kan bakansu, koda kuwa rashin goyawa Amurka baya zai yi dalilin yanke taimako da take musu
Jakadiyar Amurka a Majalisar Dinkin Duniya, MDD Nikki Haley tayi barazanan yanke taimako da Amurka ke baiwa kasashen ne a cikin wata sanarwa a makon da ya gabata biyo bayan rahoton shekara da ma’aikatar harkokin wajen Amurka ta fitar a kan yanda kasashe ke kada kuria a MDD
Jerin sunayen kasashe da ma’aikatar harkokin wajen ta fitar na bana ya hada da Burundi da Afrika ta Kudu da kuma Zimbabwe
Ga dai martani da martanin mai Magana da yawun gwamnatin Zimbabwe George Charamba a kan kalaman Haley
Shiko mai Magana da yawun ma’aikatar harkokin wajen Afrika ta Kudu Ndivhuwo Mabaya yace Afrika ta Kudu ba zata karaya ba
Yace bai yiwuwa a ta’allaka harkokin diplomasiya akan bada cin hanci ba, idan baku goyi bayanmu ba, ba zamu baku kudi ba
Wannan wani matsayin diplomaisya ne da Afrika ta Kudu ba zata saka kanta a ciki ba
A matsayinmu na kasa mai cin gashin kai, muna da ra’ayinmu a kan kowane batu da zai taso
Yace muna da bukatun ta kasa kuma akwai bukatarmu a kungiyar raya kasashen mu da ake cewa SADC a takaice
Shi kuwa mai magana da yawun kasar Zimbabwe, Caharamba, bayan y gama dariya, ya bayana dalilin da yasa galibi ra’ayin Zimbabwe ke bambamta da na Amurka
Ba zamu taba amfani da manufar harkokin wajen wata kasa mai girma ko tasiri, koda kuwa Amurka ce ko kuma wata babar kasa ta dabam
Muna kada kuri’armu ce a bisa ka’ida
Da alamar dai za a yi ta a binciken da ake yi kan ko shin kwamitin yakin neman zaben Trump ya hada baki da Rasha, wadda ake zargin ta yi katsalandan a zaben Amurka na 2016
wani tsohon Lauyan Shugaban Amurka Donald Trump ya ce mai bincike na musamman kan katsalandan din Rasha da Rasha ta yi a zaben Shugaban kasar Amurka na 2016 ya nuna da yiwuwar ya yi amfani da doka wajen tilasta Shugaba Trump ya bayar da ba'asi
John Wowd ya gaya ma Associated Press da kuma Reuters cewa mai bincike na musamman Robert Mueller ya ambaci yiwuwar gabatar da umurnin bayar da ba'asin ga Shugabata Trump, a yayin wata ganawa da tawagar lauyoyinsa a watan Maris
Wannan kalamin na Dowd ya tabbatar da wani labarin da jaridar Washington Post ta wallafa tun farko
Dowd ya fice daga tawagar ta lauyoyin da ke kare Trump jim kadan bayan da su ka gana da Mueller
Mueller na binciken gano ko shin kwamitin yakin neman zaben Trump ya hada baki da Rasha wajen yin katsalandan a zaben, da kuma ko shin Trump ya yi yinkurin zagon kasa ma shi kansa binciken
Trump dai ya sha musanta cewa kwamitin yakin neman zabensa ya hada baki da Rasha wajen yin katsalandan a zaben na 2016, ya na mai kiran binciken da Mueller ke yi 'bi-ta-da-kulli
Andres Lopwz Elorza likitan dabbobi an zargeshi da fede cikin karnuka goma ya dasa musu ruwan hodar iblis tun a kasar Spain kana ya shigo dasu Amurka, idan laifin ya tabbata zai iya samun hukumcin daurin rai da rai ko akalla zaman gidan kaso na shekaru goma
Wani likitan dabbobi bai amsa laifin cewa ya fede wasu karnuka kuma ya dasa musu ruwan hodar iblis domin kawowa nan Amurka ba
An gabatar da Andres Lopez Elorza a wata kotu dake birnin New York jiya talata bayan an taso keyar sa daga kasar Spaniya, yanzu haka dai an tsare shi ba tare da bada belin sa ba
Muddin aka tabbatar da wannan laifin kansa to zai huskanci hukuncin zaman gidan yari har na tsawon shekaru 10 ko kuma daurin rai-da-rai
Mai gabatar da kara yace Lopez Elorza ya dinke wani fakitin hodar iblis a cikin wasu nau’in karnuka wadanda aka sawo su cikin jirgin saman fasinja zuwa birnin New York
Sai dai a lokacinda ake kokarin fitar da pakitin daga jikin karnukan suka mutu
Hukumar yaki da safaran miyagun kwayoyi ta Amurka tace karnuka 10 aka samu a wata gona a kasar Colombia lokacin da aka kai sumame gonar a shekarar 2005, ukku daga cikin karnukan da aka samu, sun mutu sakamakon alluran miyagun kwayoyin da akayi musu
Tun daga lokacin Lopez Elorza ya shiga wasan buya da jami’an tsaro
A wuri daya kuma mahunkutar kasar Pakistan sun tuhumi wani jami’in tsaro dake aikin ofishin jakadancin Amurka da kokarin kawo wa bincike cikas a sakamakon hadarin da ya hada da maaikacin diflomasiyya a ranar lahadi
Wannan lamari ya kara hadasa zaman tankiyar fannin ayyukan diflomasiyya da Kasar Amurka, lokacin da wani ma’aikacin ofishin jakadancin ta yaki tsayawa umurnin dokokin hanya, wanda hakan yayi dalilin banke wani mutum akan babur kuma ya mutu
Raja Khalid wanda shine mukaddashin atoni janar ya shaidawa babban kotun dake Islamabad cewa ba za’a tsare ko kuma gurfanad da wannan jami’i ba, sabo da yarjejeniyar kasa-da-kasa na aka sawa hannu a Vienna ta tanadi kariya ta musammam ga maaikatan diflomasiyya
Da kakkausan lafazi Shugaban Amurka ya sake sukar binciken zargin cewa Rasha ta yiwa zaben kasar na 2016 katsalandan inda ya hakikance akwai wata manufa daban musamman yadda jaridar New York Times ta samu tambayoyin da ake son yi masa
Shugaban Amurka Donald Trump ya sake wani suka da kakkasau lafazi a jiya talata game da binciken aikata ba dai-dai ba game da alakar dake tsakanin yakin neman zaben sa da kasar Rasha da kuma take taken sa a fadar White House
Shugaban na Amurka ya nuna shakkun sa akan binciken da Robert Mueller yayi, domin ko ya bayyana shi a matsayin abin kunya, domin akwai tambayoyi masu tarin yawa da masu bincike suke son su yiwa shugaba Trump
Amma kuma wadannan tambayoyin an tsegunta su ga Jaridar New York Times, akan haka yake tababan cewa da wahala a iya kawo wa wannan binciken cikas, idan kamar yadda yace babu wani hadin baki da kasar Rasha domin samun nasara a zaben nasa
Rahoton na Jaridar New York Times yace tawagar ta Mueller tana son ta binciki tunanen da Trump keyi game da abinda ya faru lokacin yakin neman zaben nasa, a kusan watanni ukku kafin zaben sa da kuma lokacin da ya karbi ragamar mulki a cikin watan janairun shekarar 2017, da kuma watanni 15 da ya kwashe a kan karagar mulki
Jami’an koriya ta kudu sun fada ranar Lahadi cewa Kim ya shirya zai gayyaci kwararru, da ‘yan jarida daga koriya ta kudu da Amurka don su kasance wurin a lokacin da za a rufe cibiyar
Shugaban koriya ta kudu Moon Jae-in ya bukaci Majalisar Dinkin Duniya ta sa ido a lokacin da koriya ta arewa ke rufe cibiyar gwajin makaman nukiliyarta dake Punggye-ri
Wani mai magana da yawun Moon ya fada yau Talata cewa shugaban ya bayyana hakan ne a lokacin da yake magana ta wayar tarho da babban sakataren Majalisar Dinkin Duniya Antonio Guterres
Shugaban koriya ta arewa Kim Jong Un ya yi alkawarin rufe cibiyar a karshen watan nan na Mayu
Wannan cigaba da aka samu na zaman wani bangaren matakan diflomasiyya da suka hada da wani babban taro da aka yi tsakanin Moon da Kim da kuma shirin ganawar da ake yi tsakanin Kim da Donald Trump
Amma fadar shugaban Amurka ta ce ta ba mashawartan kasar karin kwanaki 30 su nemi yarjejeniyar da za a iya cimmawa
Shugaban Amurka Donald Trump ya kara tsawon wa’adin jinkirta harajinsa akan karafuna da dalma da ake shigowa da su daga kasashen Turai, irinsu Canada, da Mexico, har zuwa akalla wata daya
Dama yau Talata ne shirin jinkirta harajin na dan wani lokaci akan kasashen na Turai, wanda tuni ya fara aiki kan China da Japan da Rasha, zai kare
Hukumar tarayyar Turai ta yi Allah wadai da jinkirta harajin na dan wani lokaci kawai, a wata sanarwa da ta fitar yau Talata, ta na mai cewa tarayyar Turai ta so ne a tattauna batun, kuma ba za ta hau teburin shawara ba da barazana
Shugaba Trump ya kira shirin harajin “batun tsaron kasa” saboda yadda yawan kayayyakin wasu kasashe suka sa kayayyakin Amurka da ake kaiwa ketare yin tsada, kuma ba a bukatarsu sosai a kasuwannin duniya
Babu wasu hujjoji da ke nuna cewa Iran ta cigaba da yinkurin kera makaman nukiliya bayan shekarar 2009
Hukumar Majalisar Dinkin Duniya da ke sa ido akan makaman nukiliya ta ja hankalin duniya yau Talata akan wani rahoto da daraktanta ya gabatar a shekarar 2015, wanda ya nuna cewa babu wasu kwararan alamu da ke nuna cewa Iran na wasu take-take da ke da alaka da kera makaman nukiliya bayan shekarar 2009
Rahoton, wanda shugaban hukumar ta makamashin ‘Atom’ ta kasa-da-kasa da ake kira IAEA a takaice, Yukiya Amano ya gabatar, ya kawo karshen binciken da aka kwashe fiye da shekaru 10 ana yi game da zarge-zargen cewa Iran ta yi yinkurin kera makaman nukiliya, abinda Iran din ta sha musantawa
Rufe binciken na zaman wani bangaren yarjejeniyar da Iran ta cimma da Amurka, da Burtaniyya, da China, da Faransa, da Rasha, da Jamus na takaita shirin nukiliyarta saboda ta sami sassaucin takunkumi
Amana ya lura cewa Iran ta yi wasu ayyuka da ke da alaka da kera wasu abubuwa masu fashewa da karfin nukiliya, kafin shekarar 2003
Amma wadannan ayyukan ba su wuce nazarin kimiyya ba da kuma samun kwarewar fasaha
Fadar White House tana yabawa kasar Israila akan bayanan sirri da ta samu akan shirin nukiliyar kasar Iran da suka nuna Iran ta keta yarjejeniyar da aka cimma da ita a shekarar 2015
Fadar White House ta shugaban Amurka tana yabawa sabbin bayanan sirri da Isra'ila ta samar dangane da shirin Nukiliyar Iran,ta kira bayanan "sabo kuma gamsarwa" abunda kawai jami'an Amurka basu yi ba, shine su fito su ce hukumomi a Tehran da laifin keta yarjejeniyar da kasar ta kulla da manyan kasashen duniya a shekara ta 2015
Dazun nan Jami'an Amurka da suka duba kasidun da feya-feyan vidiyo da jami'an leken asirin Isra'ila suka samu, sun ce kasidun bisa dukkan alamu sahihai ne, kuma sun tafi dai dai da bayanan da Amurka ta tattara cikin shekaru da suka wuce
Sakatariyar yada labarai a fadar White Saraha Huckerbee Sanders tace, bayanan sun nuna cewa Iran tana kan kudurin kera makamai masu linzami da zasu iya goyon makaman kare dangi
Tun farko a jiya Litinin Firayi ministan Isra’ila Benjamin Netanyahu ya zargi Iran da yin karya a kan ayyukanta na kera makaman nukiliya da take ci gaba dashi, wanda ya sabawa yarjejeniyar kasa da kasa ta shekarar 2015 da ta haramtawa Tehran din shirin nukiliya
Sai dai babu martani da Iran ta bayar nan da nan a kan jawabin Netanyahu
Amma kafin nan, ministan harkokin wajen Iran Javad Zarif ya maida batun abin dariya, yana mai cewar, yaron nan mai yawan koke-koke ya sake yi
Yace akwai iyakar iya wasa da hankali wasu mutane a wasu lokauta
Shugaban Amurka Donald Trump na jin ganawa da shugaban koriya ta Arewa a yankin dake tsakanin koriyoyin biyu inda aka hana ayyukan harkokin soji kamar almara ce, wato abun mamaki da watakila ma ba zata faru ba
Ganawa da shugaban Koriyaa ta Arewa a yankin nan da aka hana harkokin soji,akan iyakan koriyoyin biyu zai kasance "da mamaki" inji shugaban Amurka Donald Trump, yana fadawa manema labarai a jiya Litinin, sa’o’I bayan sakon tweeter da ya aike a kan taron kolin da yake shirin yi da Kim Jong Un a ginin da ake kira "Peace House ko Freedom House" dake kan iyakar Koriya ta Arewa da ta Kudu
Yace muna nazari a kan gudanar da taron a kasashe da dama ciki har da Singapore kana muna tattaunawa a kan yiwuwar yin taron akan iyakokin kasashen biyu inda aka hana harkokin soja, kamar yadda shugaba Trump ya fada a lokacin da ya gana da manema labarai tare da shugaban Najeirya Muhammadu Buhari a fadar White House
Shugaban na Amurka yaki ya bayyana wasu wuraren da za a iya gudanar taron baicin Singapore da akan iyakokin koriyar biyu,Trump yace "labari mai dadi" cikin wannan lamari shine kowa yana so a taron a kasarsa
Sakamakon ziyarar shugaban Najeriya Buhari zuwa fadar shugaban Amurka Donald Trump, shugaban na Amurka wanda a baya ya sha suka bisa ga kalamun batanci da ya yi akan kasashen Afirka amma sai gashi a wannan lokacin ya nuna sha'awar kai ziyara Afirka
Shugaban Amurka Donald Trump ya yi yunkurin kyautata dangantakarsa da Afrika a jiya Litini, yayin da ya amshi bakwancin shugaban Najeriya Muhammadu Buhari
Buhari, shine shugaban wata kasa kudu da hamadar sahara na farko da shugaba Trump yayi taron koli dashi a fadarsa ta White House, shugaban na Amurka ya sha suka kan kalaman batanci da aka ce yayi ga Afrika
Yayin da yake jawabi ga manema labarai tare da shugaba Buhari, Trump ya fi maida hankali ne a kan dacewa da kasashen biyu suka yi wurin bukatu da manufofin yaki da ta’addanci da kuma fadada cinikayya
Buhari ya godewa Trump a kan amincewa da yarjejeniyar sayerwa Najeriya makamai, lamarin da gwamnatin shugaba Obama taki amincewa da shi bisa zargin take hakkin bil adama
Kugiyoyin kare hakkin bil adama sun zargi sojojin Najeriya da azabtarwa da yin fiyade da kuma kisa ba tare da shari’a ba, a yakin kusan shekaru goma da suke yi da kungiyar ta’adda ta Boko Haram
Da aka tambayeshi ko wannan batu ya taso a tattaunawarsu da Trump, shugaba Buhari yaki cewa uffan
Yace ina taka tsantsan a kan abubuwa da manema labarai ke fada game da wani ba ni ba
Bani da tabbas a kan ko wannan zargin gaskiya ne ko a’a
Don haka abin da ya dace shine nayi shuru inji Buhari
Trump ya shiga maganar kai tsaye, yace bamu tattuana komai akai ba, saboda shugaban ya san ni kuma ya san inda na fito
Kuma yace akwai wasu kasashe da suke cikin yanayi mara kyau a wurare da dama
A ziyarar da yake yi yznzu a gabas ta tsakiya Mike Pompeo sakataren harkokin wajen Amurka ya fada fili Shugaba Trump zai janye dayarjejeniyar nukiliyar da wasu kasashen duniya tare da Amurka suka cimma muddin ba'a yi kwaskwarimar da yake so ba
Sakataren harkokin wajen Amurka Mike Pompeo, ya fito a fili jiya Lahadi, yace shugaba Donald Trump, yana shirin zai fice daga yarjejeniyar da manyan kasashen duniya tareda Amurkan suka kulla da Iran kan shirin Nukiliyar Farisan, muddin ba'a yiwa yarjejeniyar kwaskwarima ba, idan wa'adin sabunta shirin ya cika cikin watan gobe
Pompeo, wanda a halin yanzu yake gabas ta tsakiya a ziyararsa ta farko kan wannan mukami a kasashen waje, yace shugaba Trump ya fito fili ya nuna cewa wannan yarjejeniya tana da rauni
Ya umarci jami'an gwamnatinsa suyi aiki domin inganta shi, kuma idan ba za'a yi hakan ba, to zai janye Amurka daga wannan yarjejeniya
Abu ne kai tsaye babu kumbiya kumbiya
Da yake magana a Isra'ila, Pompeo yace ba kamar sauran gwamnatocin Amurka da suka wuce ba,shugaba Trump yana da ciakken shiri kan Iran, wadda aka tsara da nufin tunkarar jerin barazana da suke fitowa daga hukumomin kasar a Tehran
A nata bangaren, Iran tace, bata da niyyar canja yarjejeniyar data kulla da kasashen Jamus,da Faransa, da Britaniya, da China da Rasha, da kuma Amurka,ta ko wace hanya ciki harda kulla wata sabuwa
A wani al'amari mai ban mamaki, Shugaban Koriya Ta Arewa ya mika kai ga Amurka, ya na mai tabbatar da cewa zai rufe tasoshin nukiliyar kasar kuma zai gayyaci kwarru da 'yan jaridan Amurka da Koriya Ta Kudu su shaidi rufewar
Shugaban Koriya Ta Arewa Kim Jong Un na shirin gayyatar kwararru da ‘yan jarida daga Koriya Ta Kudu da Amurka don su zama shaida a lokacin da Koriya Ta Arewa za ta rufe tasoshin gwaje-gwajen nukiliyarta a watan Mayu, abin da jami’an Kaoriya Ta Kudu su ka fada kenan a yau dinnan Lahadi
Sakataren Yada Labaran Shugaban Koriya Ta Kudu Yoon Young-chan, ya kuma ruwaito Kim na cewa, “Duk da yake dama can Amurka ta tsani Koriya Ta Arewa, da zarar mun fara tattaunawa za ta gane cewa ni ba irin mutumin da zai yi amfani da makamin nukiliya ba ne akan Koriya Ta Kudu ko kuma Amurka a ketaren Pacific
Kim ya kuma yi alkawarin canza agogon Koriya Ta Arewa ta wajen kara shi da minti 30, ta yadda zai daidaita da na Koriya Ta Kudu
Shugaban Amurka Donald Trump ya nuna kwarin gwiwa kan ganawar da aka shirya zai yi da Kim, bayan tattaunawar da su ka yi da shi da Shugaban Koriya Ta Kudu Moon Jae-in da Firaministan Japan Shinzo Abe
Yayin da ya ke jawabi gaban dinbin magoya bayansa, Shugaban Amurka Donald Trump ya kara jaddada cewa dole a gina katanga tsakanin Amurka da Mexico saboda tsaro
Shugaban Amurka Donald Trump ya yi barazanar tsai da harkokin gwamnati zuwa karshen wannan shekarar muddun Majalisar Dokokin Amurka ta ki samar da isasshen kudin tabbatar da tsaro a kan iyakar Amurka, ciki har da kudin gina katanga tsakanin Amurka da Mexico
A watan jiya Trump ya rattaba hannu kan wani kasafin kudi na dala tiriliyan 1
3 don gudanar da harkokin gwamnati zuwa karshen watan Satumba
Da ya ke magana a wani wurin gangami jiya Asabar a garin Washington da ke jahar Michigan, Shugaba Trump ya ce Majalisar Dokokin za ta sake gabatar masa da kasafin kudi ranar 28 ga watan Satumba, kuma muddun kasafin bai kunshi kudin gina katanga ba, ba zai rattaba hannu a kai ba
Kuma lallai za mu samu cikakkiyar katanga," abin da ya gaya ma cincirindon jama'a kenan
Ya kara da cewa, "Kai hasali ma, an fara gida katangar
Za mu sake gamuwa ranar 28 ga watan Satumba kuma muddun ba mu samu kudin tabbatar da tsaron kan iyaka ba, to ba mu da wani zabi
Za mu rufe harkokin kasar saboda mu na bukatar tsaron a kan iyakokinmu
Jim kadan bayan da ya sha da kyar wajen tantance shi a Majalisar Dokokin Amurka, sabon Sakataren Harkokin Wajen Amurka Mike Pompeo ya fara balaguron aiki zuwa kasashen waje
Bayan da ya yi balaguron aikin diflomasiyyarsa na farko da zuwa Brussels, inda ake taron Ministocin kasashen da ke cikin kungiyar kawance ta NATO, sabon Sakataren Harkokin Wajen Amurka Mike Pompeo ya yada zango a Gabas Ta Tsakiya a yau dinnan Asabar
Ziyarar ta kwanaki uku ta hada da yada zango a Saudiyya da Isira’ila da Jordan, inda ake kyautata zaton zai yi bayani ga kawayen Amurka kan manufar Amurka game da Iran
Jiya Jumma’a Pompeo y ace har yanzu ba a yanke shawara kan ko Shugaba Donald Trump zai janye daga yarjajjeniyar da aka cimma da Iran kan nukiliya ko a’a, ya kara da cewa har yanzu ana cigaba da tattaunawa
A wani taron manema labarai na farko tun da ya fara sabon aikin nasa, Pompeo y ace, “Muddun ba a yi wata gagarumar gyara ba, muddun ba a daidai al’amura ba, wato raunin wannan yarjajjeniyar, Shugaba Trump ba zai cigaba da kasancewa cikin ta har bayan watan Mayu
Sabon sakataren harkokin wajen Amurka Mike Pompeo ne ya bayyana haka a birnin Brussels, a taron kungiyar tsaro ta NATO>
Sabon sakataren harkokin wajen Amurka Mike Pompeo, yace Amurka bata yanke shawara kan ko shugaba Trump zai janye Washington daga yarjejeniyar da manyan kasashen duniya suka kulla da Iran kan shirin Nukiliyar kasar, ya kara da cewa har yanzu ana ci gaba da gudanar da shawarwari
A taron manema labarai na farko da yayi karkashin sabon mukaminsa, Pompeo yace, "muddin ba'a yiwa yarjejeniyar kwaskwarima ba, da zai shawo kan rauni dake tattare da ita, da wuya shugaba Trump ya ci gaba da mutunta yarjejeniyar gaba da watan Mayu mai zuwa
" Mike Pompeo yayi magana ne a birnin Brussels a taron ministocin harkokin wajen kasashen da suke cikin kungiyar NATO, kwana daya bayan da aka rantsar da shi na fara aiki kan wannan mukami
Pompeo, yace ya tattauna da takwarorinsa dangane da yarjejeniyar a kungiyar tsaron ta NATO
Babban jami'in difilomasiyyar ta Amurka yace wannan batu na iya kasancewa jigo a ajendarsa lokacinda ya kai ziyara yankin gabas ta tsakiya bayan kammala taron na NATO a Brussels
Ahalinda ake ciki kuma, wata kusa a kungiyar tsaro ta NATOn tace minisotcin harkokin wajen wadannan kasashe ba zasu ci gaba da mu'amala da Rasha kamar yadda aka saba ba, har sai Moscow, ta janye dakarunta da goyon bayan da take baiwa 'yan tawaye a yankin Donbas, kuma ta sake maida yankin Crimea ga kasar Ukraine
Wannan bukatu na ba safam ba, da kakakin ma'aikatar harkokin wajen Amurka Hearthert Nauert ta gabatar ta shafin Tweeter, yana zuwa ne a dai dai lokacinda sabon sakataren harkokin wajen na Amurka Mike Popmpe yake isa birnin Brussels- sako mai karfi da aka aikewa takwarorinsa a kungiyar ta NATO, a ranar da ya fara aiki kan wannan mukami
Trump yace baya jin alkawuran irin wadanda koriya tayi a baya bane, baya jin wannan wasane, kuma Amurka ba zata kyale wannan karon a yi wasa da hankalinta ba
Shugaban Amurka Donald Trump, ya bayyana kwarin guiwa dangane da alkawaruan da shugaban Koriya Ta Arewa Kim Jon Un yayi, a lokacinda ya gana da takwaran aikinsa na Koriya Ta Kudu a jiya Jumma'a
"A'a, bana jin wasa yake yi, bana jin yana wasa ne," shugaba Trump ya fada a fadar White House, a kusa da shugabar kasar Jamus Angela Merkel
Zantuttukan basu taba yin nisa haka ba, Mr
Shugaba Kim Jon Un, a jiya Jumma'a, ya zama shugaban Koriya Ta Arewa na farko da ya taba zuwa Koriya Ta Kudu, lokacinda ya tsallaka kan iyakar kasar, ya gaisa da takwaran aikinsa na Koriya Ta Kudu Moon Jae-in
Shugabannin biyu sun amince suyi aiki wajen gani an kauda dukkan makaman Nukiliya daga zirin na koriya, kuma suka sha alwashin gudanar da shawarwari da zai kawo karshen yakin da kasashen biyu suka gwabza, wadda har yanzu ba'a kwance damara ba a hukumance
A baya, Koriya Ta Arewa tayi irin wadannan alkawura dangane da shirin Nukiliyarta, amma kuma ta saba
Da aka tambayeshi ko yanzu alkawarin da Koriya Ta Arewa tayi da gaske ne, shugaba Trump, yace ba zamu "kyale a yi wasa da hankalin mu ba
Trump ya yaba da wannan tabbaci, ya kuma taya Pompeo murnar zama babban jami'in diplomasiyan Amurka na 70
An rantsar da tsohon daraktan hukumar leken asirin Amurka Mike Pompeo a matsayin sakataren ma'aikatar harkokin wajen Amurka jiya Alhamis, bayan 'yan majalisar dattawa 42 a cikin 54 suka tabbatar da mutumin da Shugaba Donald Trump ya zaba, da dukan yan jam'iyar Republican suka goyi baya, duka 'yan jam'iyar Democrat kuma banda mutum shida 6, da kuma wani dan Independa guda daya suka kada kuri'ar rashin goyon bayansa
Pompeo ne ya maye gurbin Rex Tillerson wanda Trump ya kora watan da ya gabata, zai fara aiki da halartar wani taron kungiyar tsaron hadin guiwa ta NATO a Brussels a ranar juma'a inda zai tattauna da ministocin harkokin kasar wajen Turkiyya da Italiya
Sabon sakataren ma'aikatar harkokin wajen Amurkan daga nan zai wuce kasashen Isra'ila, Saudiya, da kuma Jordan
Mai Magana da yawon ma'aikatar harkokin wajen Amurka Heather Nauert tace an zabi wuraren da zai yada zango ne, a nuna irin muhimmancinsu a matsayin manyan abokan kawancen Amurka a yankin
Ziyarar tazo ne jim kadan bayan an tabbatar dashi bayan zabe mai cike da hamayya a majalisar Dattijan Amurka inda yan majalisar Republican suke goyon bayan Pompeo, yawanci yan Democrats sun koka ne akan ganin dan takarar ya nuna kyama ga musulmai da yan masu neman jinsi daya
A cikin jawabinsa da yayiwa majalisun Amurka shugaban Faransa ya soki manufofin shugaban Amurka tare da kiran 'yan majalisun su tabbatar Donald Trump bai yi watsi da yarjejeniyar nukiliyar Iran da aka cimma ba
Shugaban Faransa Emmanuel Macron ya yi kira ga yan majalisar dokokin Amurka da su tabbatar, Amurka bata yi watsi da yarjejeniyar nukiliyar Iran ba, da nufin hanata ci gaba da kera makaman nukiliya
A cikin wani jawabin mai dimbin tasiri na mintuna 49 da ya yi ga majalisun Amurka, Macron yace Iran ba zata taba mallakar makaman nukiliya ba, nan da shekaru biyar ko kuma shekaru goma
Sai dai shugaban na Faransa bai bayyana shugaban Amurka Donald Trump kai tsaye a matsayin mai kalaman adawa ga yarjejeniyar shekarar 2015 a kan canjin yanayi
Trump yana da wata daya kacal ya yanke hukunci a kan ko Amurka zata sabonta takunkumi a kan Iran
Yarjejeniyar ta dage takunkumi a kan Tehran yayin da ita kuma zata dakatar da shirinta na nukiliyar zuwa wani wani lokaci
A hahlin da ake ciki kuma shugaban gwamnatin Jamus Angela Merkel zata kawo ziyarar wuni guda zuwa fadar White House a gobe Juma’a, baya ziyarar wuni uku da shugaban Faransa Emmanuel Macron ya kawo
Ana kallon wadannan ziyarce ziyarce masu biye da juna a matsayin wani yunkurin rokon shugaban na Amurka Donald Trump, kada ya yi watsi da yarjejeniyar nukiliyar Iran kana kuma ya baiwa kasashen Turai rashin biyan kudi jadawali Amurka ta dorawa karafan da ake shigowa dasu a cikinta na din din din
Yayinda suke ganawa a Fadar White House dake nan Amurka shugaban Amurka Donald Trump da na Faransa Emmanuel Macron sun bukaci a fadada yarjejeniyar da aka cimma da Iran ta hada da makamai masu linzami da kokarin da Iran ta keyi na kafa ikonta a Gabas ta Tsakiya
Shugabannin Amurka da Faransa, sun yi kira da a fadada matsayar da aka cimma da Iran, amma kuma yayin da suke magana da manema labarai a jiya Talata, shugaba Donald Trump, bai nuna wata alama da ta nuna cewa Amurka za ta janye daga matsayar da aka cimma da hukumomin Tehran ba, kan shirinsu na mallakar makamashin nukiliya
Shugaban Faransa, Emmanuel Macron, ya ce bai san matakin da Shugaba Trump zai dauka kan wannan matsaya ta hadin gwiwa ba, yana mai nuni da wa’adin da zai kare a wata mai zuwa kan sabunta matsayar cirewa Iran takunkumin da aka saka mata domin a ci gaba da raya matsayar hadin gwiwar da aka cimma, wacce ake kira Joint Comprehensive Plan of Action a turance ko kuma JCPOA a takaice
ACT: “Ni da Emmanuel mun tattauna cewa ba za mu ba Iran wata damar yin walwala ba a yankin Medtareniya ba, musamman idan aka yi la’akkari da cewa mu ke da karfin fada a ji
A jiya Talata, shugaba Trump ya yi kakkausar suka akan wannan shiri, inda ya kwatantata shi a matsayin “hauka kuma abin dariya”, wanda tun asali bai kamata yi shi ba
Wata kotun tarayya ta umurni Trump ya ba 'yan DACA su 800,000 da aka shigo dasu kasar tun suna yara kanana kariya lamarin da ya kawo karshen duk wani yunkurin kawar da shirin DACA ko korar yarana daga kasar
A daya bangaren kuma, wani alkalin kotun tarayya a nan Amurka, ya ba gwamnatin shugaba Trump umurnin ta samar da kariya ga wasu bakin haure dubu 800,000 da suka shigo kasar nan tun suna kanana, wadanda aka fi sani da “Dreamers” a turance
A wani mataki na shure matakin da shugaba Trump ya ke son ya dauka na kawo karshen shirin da ake kira DACA a takaice, wanda shi ya ba da dama bakin hauren suke zaune a Amurka ba tare da takardun iznin zama ba, Alkalin John Bates, ya kuma umurci hukumar tsaron cikin gidan Amurka ta Homeland Security, da ta karbi takardun sabbin masu son shigowa Amurka a karkashin wannan shiri, a karon farko tun bayan da aka samar da dokar a 2012
Alkalin ya ce yunkurin da gwamnatin Trump ke yi na soke wannan shiri na DACA ya sabawa doka, amma a baya ya ba su kwanaki 90 da su gabatar da wata kwakkwarar hujja kan dalilinsu na so su soke shirin
Amma har ya zuwa yanzu ba su gabatar da wata hujja ba
Kotun kolin Amurka zata yanke shawara akan ko shugaban Amurka nada ikkon takaita shiga kasar daga wasu kasashen da akasarin 'yan kasarsu Musulmi ne, kasashe irinsu Libya, Yemen,Somalia, Syria, Koriya ta Arewa da Venezuela
A yau Laraba, kotun kolin Amurka za ta saurari muhawara kan ko shugaba Donald Trump, zai iya takaita shigar matafiya cikin Amurka, wadanda suka fito daga wasu kasashe, wadanda mafiya yawansu na Musulmi ne
Kasashen sun hada da Iran, Libya Korea ta Arewa, Syria, Venezuela, Somalia da kuma Yemen
Tun bayan da ya hau kan karagar mulki, Trump ya fitar da tsare-tsarensa na shige da fice a kasar
Matakai biyu da ya dauka kan haka na baya-baya, an aiwatar da su ne a mataki na wucin gadi, yayin da mataki na karshe-karshen nan ba shi da ranar karewa
Jihar Hawaii da kungiyar Musulmin jihar da wasu mutane uku ne suka shigar da karar, ana kuma sa ran za su gabatar da bahasinsu, wanda zai kalubalanci matakin haramtawa wasu ‘yan kasashen waje shiga Amurka, a matsayin wani mataki na nuna wariya ga al’umar Musulmi, sannan za su nuna cewa shugaba Trump ya wuce gona da iri a harkokin shige da fice
A daya bangaren, ana sa ran lauyoyin gwamnati za su nuna cewa shugaban yana da hurumin daukan wannan mataki kan shige da fice
Biyo bayan kuri'ar goyon bayan da Pompeo ya samu, ana kyautata zaton zai sami amincewar duk 'yan majalisar dattawan Amurka
Mike Pompeo, mutumen da shugaba Donald Trump ya mika sunansa don tabattar da shi a matsayin sabon sakatarensa na harakokin waje, ya tsallake rijiya da baya wajen kaucewa yin wani abin kunyar da ba wanda ya taba fuskanta a gaban ‘yan kwamitin Majalisar dattawa, bayanda ya sami goyon bayan daya daga cikin ‘yan kwamitin, Rand Paul na jihar Kentucky, wanda ya chanja ra’ayinsa gameda jefa mish kuri’ar goyon baya
Pompeo ne zabin zama sakataren harkokin wajen Amurka karon farko a zamanin nan wanda ya gaza samun amincewa daga kwamitin kula da harkokin waje na majalisar dattawan, yayinda Paul da wasu ‘yan jam’iyyar Democrat su 10 a cikin kwamitin suka sanar da cewa ba zasu amince da shi ba
Amma a lokacin da kwamitin ke shirin jefa kuri’a, Paul yayi wata sanarwar ta bam mamaki, inda yace, “Na canza ra’ayina
Na yanke shawarar zan jefa kuri’ar goyon bayan Mike Pompeo
” Dan majalisar yayi bayanin cewa ya sami kwarin guywa daga ganawarsa da Mike Pompeo da shugaba Trump, akan abubuwan da suka faru a yakin Iraqi da kuma wasu batutuwan dake da muhimmanci gareshi
Batutuwan Siriya da cinikayya na cikin abubuwan da ake sa ran shugabannin biyu zasu tattauna a ganawar da za su yi
Shugaban Amurka Donald Trump ya yi maraba da zuwan shugaban Faransa Emmanuel Macron, da wani shagali yau Talata a fadar White House kafin shugabannin biyu su gana kuma su halarci wata liyafar cin abincin dare
Ana kyautata zaton bikin maraban zai kunshi kusan jami’an soja 500 daga sassan rundunar sojan Amurka 5, a yayin liyafar cin abincin dare ta farko da Trump zai yi a fadar da shugaban wata kasa, wata kungiyar mawakan birnin Washington ce zata nishadantar da su a lokacin liyafar
Tattaunawar ta yau Talata za ta zo ne da batutuwa da yawa masu muhimmanci a fadin duniya da kasashen biyu ke fuskanta, ciki harda batun yakin da ake yi a Siriya, da shirin makaman nukiliyar Iran da kuma shirin Trump na sanya karin haraji akan karahuna da dalmar da ake shigowa da su daga wasu kasashen
Trump na tunkaho da kawancen shi da Macron, kuma wannan na daya daga cikin dalilan da ya sa ya gayyato shugaban na Faransa ya zama bakonsa karon farko zuwa Amurka a karkashin gwamnatinsa
Kafin a kwantar da shi asibiti, Bush ya halarci jana’izar matarsa Barbara, wadda ta rasu cikin makon da ya gabata tana da shekaru 92 da haihuwa
Bush da matarsa sunyi shekaru 73 da yin aure
Tsohon Shugaban Amurka, George HW Bush na samun sauki sosai a asibiti bayan da ya kamu da wata cuta ta jini mai barazana ga rayuwarsa, a cewar wani mai magana da yawun iyalin tsohon shugaban
An kwantar da dattijo Bush mai shekaru 93 da haihuwa a asibitin da ake kira Houston Methodist ranar Lahadi da safe kuma an ajiye shi a fannin masu bukatar kulawa sosai
Tsohon shugaban ya yi mulki wa’adi daya, daga 1989 zuwa 1993
Yanzu yana amfani da keken guragu da kuma wani keken mai amfani da lantarki don zagayawa, bayan da ya kamu da cutar da ake kira Parkinson mai sa makyarkyatar jiki
An sha kwantar da shi asibiti a ‘yan shekarun da suka gabata saboda matsalolin da suka shafi numfashi, ciki harda cutar namoniya
Gabanin ganawar shugaban Amurka Donald Trump da shugaban Koriya ta Arewa Kim Jong Un shi ne kawar da duk wani shirin nukiliya daga zirin Koriya
Fadar shugaban Amurka ta White House ta bayyana a jiya Litinin cewa babbar manufar tattaunawa da shugaba Donald Trump zai yi da shugaban Koriya ta Arewa Kim Jong Un, itace kawar da duk wani shirin Nukiliya a zirin Koriyar baki daya, sai munga an dau kwakkwarar mataki a kan kawo karshen shirin nukilkiyar kwata kwata, in ba haka ba matsin lamba da takunkumai da Amurka ke yiwa Pyongyang zai ci gaba a kan kasar da ta zama saniyar ware
Ba zamu mutunta kalaman Koriyawa ta Arewa ba, inji sakatariyar yada labarai ta fadar White House, Sarah Huckabee Sanders, yayin da take amsa tambayar sashen labarun Muryar Amurka a jiya Litinin a kan kalaman Pyongyang na kwanan nan
Kim ya bada sanarwar dakatar da shirin gwajin makaman nukiliya da kaddamar da makamai masu linzami da suke cin dogon zango
A hali da ake ciki kuma shugaban Faransa Emmauel Macron yana more ziyarar wuni uku da ya kawo nan Washington, inda aka shirya masa liyafar cin abinci a jiya Litinin a Mount Vernon a Virginia, kana ya gana da wasu masu ziyara da yan yawon bude ido a ginin Lincoln Memorial
Muhimman batutuwa da suka shafi duniya sune zasu dauke hankali a tattaunawarsa da shugaba Donald Trump a madaukakin ofishinsa na Oval a fadar White House
Akwai yiwuwar Macron zai yi amfani da tattaunawarsa ta White House ya roki Trump kada ya janye daga yarjejeniyar kasashe shida a kan shirin nukiliyar Iran
Da ci gaba da barin sojojin Amurka a Syria, a dai dai lokacinda sake sabunta yarjejenyar da Iran ta karato
Iran zata dauki duk wani karin takunkumi a matsayin kashe yarjejeniyar kuma tayi barazanar komawa ga shirinta na nukiliya
Macron yace yana sane da cewar yarjejeniyar Iran tana da rauni duk da haka bai ga wata yarjejeniya banda wace aka rattabawa hanu
Sakamakon bam da ya tashi a Afghanistan ya sa wani tsohon soja matashi rasa mazakutansa wanda yanzu Jami'ar John Hpkins dake Baltimore a nan Amurka ta samu nasarar dasa masa wata sabuwa
Wani matashin tsohon soja da ya rasa mazakutansa sakamakon wata pashewa a Afghanistan, ya samu aikin tiyatar mafi inganci a duniya na dasa masa sabon al'aura
Likitoci a asibitin jami’ar John Hopkins a Baltimore dake jihar Maryland a nan Amurka, sun ce sun kirkiri bakin dayan mazakutarsa, suka dasa masa wani zakari da duk bangarori dake tattare da mazakuta, na wani mutumin da ya taimaka da nasa bayan ya mutu, a cikin tiyata na tsawon awa 14
Likitoci sun fada a jiya Litinin cewa yana samun lafiya kuma ana sa ran zai bar asibiti cikin wannan mako
Mara lafiya da aka nemi a sakaya sunansa, ana sa ran zai warke ya fara fitsari kana daga bisani ya iya yin jima’i
Tun daga lokacin da shugaban Amurka na yanzu ya kama mulki kyamar da ake yiwa musulmi a nan Amurka ya karu da kashi 15 kamar yadda kungiyar dake kare muradun musulman kasar ta bayyana
Laifukan tsana ko kyama da ake auna Musulmi a Amurka ya karu zuwa kashi 15 cikin dari a shekarar 2017, shekaru biyu a jere da ake samu karuwar haka, a cewar wani nazari da aka bayyanar da sakamakonsa a jiya Litinin da wata kungniyar fafutukar kare Musulmi a Amurka da ake kira Council on American-Islamic Relations wato CAIR atakaice
Kungiyar ta sami rahotanni kan kyama ko tsana 300 da aka auna kan Musulmi a Amurka a bara, tun daga dukar wani Musulmi bisa zarginsa cewa shi dan ta’adda ne a gundumar Bronx a birnin New York, har izuwa cikin watan Nuwamba inda aka kona wani wurin cin abinci na wani iyalin Musulmai a Kansas
Hakan ya nuna karuwa a kan laifuka 260 da aka aikata a shekarar 2016
Kugniyar CAIR ta alakant karuwar laifukan tsano a kan Musulmi ne ga wasu manufofin shugaban Amurka Donald Trump musamman hana mutane daga kasashen da galibin al'umarta musulmi ne zuwa Amurka
Da take maida martani ta sakon email, mai Magana da yawun fadar White House Kelly Love tace, gwamnatin Trump tana aiki ne da bin doka da oda kuma tana Allah wadai da duk wani nau'i na rashin bin doka ciki hara kyama ko tsanar mutane
Duk da cewa Koriya ta Arewa ta takaita ayyukan makaman nukiliyarta da zummar yin watsi da shirin gaba daya har yanzu shugaban Amurka Donald Trump na cewa babu tabbasa akan makomar taron
Shugaba Trump na Amurka jiya Lahadi yace, babu abunda Amurka ta rasa, ko ta bayar gabannin taron kolin da zai yi tareda shugaban Koriya ta Arewa Kim Jon Un, yayinda ita kuma Korya ta Arewan tuni ta takaita ayyukan habaka makaman Nukiliyarta
Duk da haka shugaba Trump ya yarda cewa babu tabbas kam makomar shawarwari da zai yi da shugaba kim
Har zuwa yanzu hukumomin kasar da suke Pyonyang basu amince, su wargaza makaman kare dangi da suka tara, kuma duk da ikirarin da shugaba Trump yake yi, kasar bata amince da kawar da makaman Nukiliya a mashigin kasashen korea guda biyu har abada ba
Koriya ta Kudu tace, Koriya ta Arewa ta nuna sha'awar kawar da makaman Nukiliyarta baki daya
Travis Reinking wanda FBI ta taba kamawa domin shiga inda bai makata ba ana nemansa da zargin kashe mutane hudu tare da jikata wasu a wani wurin cin abinci kusa da Nashville a jihar Tennessee dake nan Amurka
'Yansanda a jahar Tennessee a nan Amurka, sun kafa tarko da nufin kama wani mutum mai suna Travis Reinking
Ana zargin Travis, dan shekaru 29 da haifuwa, da laifin kashe mutane hudu ya kuma jikkata wasu masu yawa a birnin Nashville, a tsakar daren Asabar da bindiga
Wani ma'abucin gidan cin abincin, ya kwace bindigar daga hanun Travis ya wurgarda ita bayan kanta, sai a lokacin ne Travis, ya tube rigar sanyi dake jikinsa ya tsere tsirara daga inda ya kai harin
Jami'an tsaro na musamman masu bada kariya ga shugaban Amurka da wasu manya, sun ce sun kama Travis cikin watan Yulin bara, saboda ya shiga wani wuri da ba'a shiga ba tareda izini ba, a kusada fadar shugaba ta White House
‘Yan sandan Nashville sun ce hukumar FBI ta tantance cewa bai kamata a bar shi ya malaki makamai ba, a saboda haka aka baiwa mahaifinsa makamin da aka kwace a hanun dan, wanda ake zargin cewa daga baya mahaifin ya juya ya baiwa dan nasa
Tsofin Shugabannin Amurka da dama na daga cikin daruruwan masu makoki da kuma addu’ar bankwana a yau dinnan Asabar ga marigayiya Barbara, matar tsohon Shugaban Amurka George H
W Bush, wadda ta rasu ranar Talata da shekaru 92
Ita ce matar Shugaban Amurka na 41, George H
Bush, wanda shi kuma ne Shugaban Amurka na 43
Baya ga mijinta da kuma dan farinta, Barack Obama da Bill Clinton na daga cikin tsofin Shugabannin kasar da su ka halarci jana’izar marigayiya Barbara Bush a Majami’ar St
Martin’s Episcopal a birnin Houston da ke jahar Texas na kudancin Amurka
Melania Trump, matar Shugaba na yanzu da matan tsoffin shugabannin Amurka su Michelle Obama da Hillary Clinton su ma sun hallara
Amurka ta ce da China da Rasha masu yada tashin hankali a duniya ne, saboda yadda su ke kin kiyaye hakkin dan adam; haka ma Koriya Ta Arewa da Iran
A rahotonta na shekara-shekara kan hakkin dan adam wanda ta fitar jiya Jumma’a, Ma’aikatar Harkokin Wajen Amurka ta zargi kasashen hudu da take hakkin dan adam, ciki har da batun ‘yancin fadin albarkacin baki da batun kare tsirarun mabiya wasu addinai da kuma kananan kabilu
Mukaddashin Sakataren Harkokin Wajen Amurka John Sullivan ya fadi a babin gabatarwa na rahoton cewa kasashen hudu “su na take hakkin mutanen da ke cikin kasashensu kulluyaumin
An kwarmata bayanan da babban daraktan hukumar binciken manyan laifuka ta Amurka James Comey ya rubuta, bayan ganawa da dama da yayi da shugaban Amurka Donald trump a shekarar da ta gabata, jiya Alhamis
Comey ya ce ya rubuta bayanan ne jim kadan bayan da suka yi magana da shugaban na Amurka, saboda bai amince da ganawar tasa da shugaban ba
A cikin bayanan Comey ya rubuta cewa, shugaban ya damu da ikirarin da ake yi na cewa ya hada kai da Rasha domin taimakawa wajen cin zaben shugaban kasa da kuma batun wani faifan bidiyo na Trump da wasu mata masu zaman kansu 'yan kasar Rasha
A wani bayanin da ya rubuta bayan tattaunawa da Trump a ranar 30 ga watan Maris na shekarar 2017, Comey ya rubuta cewar Trump yace yana kokarin gudanar da mulkin shi amma wannan kazafin na Rasha na neman kawo mishi cikas
Bangaren shari'a na Majalisa ne dai suka fitar da wannan takardun nuni wanda daga baya manema labarai suka samu
A cewar ma'aikatar tsaron Amurka, sanadiyar harin taron dangi da suka kai kan Syria, gwamnatin kasar bata shirin sake kai wani hari da makami mai guba kan mutanen kasarta amma dai Amurka da kawayenta suna cikin shirin ko ta kwana
Maaikatar tsaron Amurka tace ga bisa dukkan alamu ba wani sabon yunkuri daga gwamnatin Syria cewa zata sake kai wani sabon harin makami mai guba, hakan koba zai rasa nasaba da harin hadin gwuiwa na ranar Asabar din da Amurka, Birtaniya da Faransa suka kai ma kasar ba
Sai dai mahukuntar Amurka sunce Amurka da sauran kawayenta suna nan cikin shirin ko ta kwana
Mai Magana da yawun ma’aikatar tsaron na Amurka Dana White ta fadawa manema labarai jiya Alhamis cewa Shugaban Syria Bashar Al-Assad tilas ya kwana da sanin cewa duniya ba zata amince da yin anfani da makami mai guba ba akan ko wane irin dalili
Harin dai da Amurka ta jagoranta ya zo ne a matsayin martini ne a harin makami mai guba da ake tuhumar ya kashe mutane 40 fararen huka a Douma ranar 17 ga watan Afirilu
Amurka tace Syria ca ke da laifin kai wannan harin
Sai dai Syrian da kawarta Rasha sun musunta anfani da duk wani makami mai kama da wanda ake tuhuma Syria tayi anfani dashi
White ta ce biyo bayan harin da aka kaiwa Syria sai Rasha ta fara kamfen din ruda mutane domin ta shuka kwokwanto da rudani domin boye wannan mummunar aikin da ake tuhumar Syrian da aikatawa
Gabanin taron da Shugaban Amurka Trump zai yi da Kim Jung Un shugaban Koriya ta Arewa daraktan hukumar CIA, Mike Pompeo ya kai ziyarar sirri Koriyan jiya inda ya gana da shugaban kasar
Shugaban hukumar leken asiri ta Amurka, wato CIA, Mike Pompeo ya kai wata ziyara birnin Pyongyang cikin sirri, inda ya je domin ganawa da shugaban Korea ta Arewa, Kim Jong-un, a cewar wasu majiyoyin kafafen yada labarai
Wannan ziyarar sharar fage ce ga tattaunawa ta kai-tsaye da za a yi tsakanin shugaban Amurka Donald Trump da takwaran aikinsa na Korea ta Arewa, Kim, wacce ta gudana a lokacin bikin Easter, a cewar wasu jami’ai da ba a bayyana sunansu ba a kafofin yada labaran da suka ruwaito labarin
Tun da farko da ma, shugaba Trump ya taba bayyana cewa Amurkan ta tattaunawa da shugabannin Korea ta Arewan
Shugaba Trump ya bayyana hakan ne, yayin da yake karbar bakuncin Firayi Ministan Japan, Shinzo Abe a jihar Florida
Sai dai ba tare da bata lokaci ba, Sakatariyar yada labarai a Fadar gwamnati ta White House, Sarah Huckabee Sanders, ta musanta cewa wata ganawa ta kai-tsaye ta wakana tsakanin Trump da Kim ko kuma da wasu manyan jami’an Korea ta Arewa
Tun gabanin haka dai, Firayi Minista Shinzo Abe, ya yabi Trump, saboda amincewa da ya yi ya tattauna da Kim
ACT 2: Firayi minister Abe kenan yake cewa “Zan iya tabbatar muku da cewa, matsayar da Amurka ta dauka, kan yadda za mu ci gaba da tursasa Korea ta Arewa, mun himmatu domin ganin mun warware shirin mallakar makamin nukiliyan kasar da aka tabbatar tana yi
A baya, shugaba Trump ya taba cewa yana sa ran zaman tattaunawar da Korea ta Arewa, zai wakana ne a farkon watan Yuni ko kuma gabanin hakan
Hukumomin kamfanin Starbucks mai sayar da shayin zamani ya bada sanarwar rufe shagunansa dubu takwas a duk fadin Amurka domin ma'aikatansa kan illolin nuna wariyar fata wanna ko ya biyo bayan abun kunyan da ya faru a wani shagon kamfanin a birnin Philadelphia inda manajan ya kira 'yan sanda su kama wasu bakake biyu
Shagon sayar da shayin zamani na Starbucks, ya ce a ranar 29 ga watan Mayu, zai rufe shugunansa sama da dubu takwas a duk fadin Amurka, domin ilmantar da ma’aikatansa kan illolin nuna wariyar launin fata
Wannan wani mataki ne da kamfanin na Starbucks ya ce zai dauka domin kare aukuwar halayen nuna wariya
Wannan sanarwar na zuwa ne kwanaki kadan bayan da aka kama wasu maza Amurkawa babaken fata a ciki shagon, wadanda suka zauna a cikin shagon Starbucks da ke Birnin Phildelphia
Nau’rar daukan hoton bidiyo ta dauki wannan kame, lamarin da ya karade kafofin sada zumunta, ya kuma haifar da bore tare da kauracewa shagunan kamfanin na Starbucks, wanda ya yi fice wajen sayar da shayin gahawa ko kuma Coffee
Mai magana da yawun kamfanin Camille Hymes ta ce “muna iya bakin kokarinmu a kowace rana domin mu ga mun samar da yanayi da zai yi lale marhabin da kowa da kowa, mun san cewa akwai jan aiki a gabanmu, wannan lamari ya bakanta min rai matuka, ina kuma mai da-na-sanin aukuwar wannan lamari
Daga baya dai an saki mutanen biyu, saboda rashin wata hujja da ta nuna cewa sun aikata ba daidai ba
Allah ya yiwa Barbra Bush matar tsohon shugaban Amurka George H
Bush har wayau kuma uwar tsohon wani shugaban na Amurka George W
Bush jiya da maraice a gidansu dake Dallas cikin jihar Texas
Barbara Bush, urwagidan tsohon shugaban Amurka, George H
Bush ta rasu, tana mai shekaru 92
Wata sanarwa da iyalan marigayiyar suka fitar a jiya Talata, ta bayyana cewa, Barbara, ta rasu ne da yammacin jiya Talata, zagaye da iyalanta
“Mahaifiyata ta rasu tana mai shekaru 92,” Tsohon shugaban Amurka, George W
Bush, wanda da ne ga marigayiyar ya fada a sanarwar
Iyalan na Bush ba su ba da cikakken bayani kan rashin lafiyarta ba, amma a ‘yan shekarun baya, Barbara Bush ta sha fama da matsalar cutar zuciya da ta numfashi
Ta kuma ki amincewa ta ci gaba da neman magani a ‘yan shekarun nan da suka gabata, bayan da lafiyarta ta yi ta tabarbarewa
Barbara, mata ce da aka santa wajen kare mijinta da ‘ya’yanta
Marigayiyar da mijinta Bush babba, suna da yara shida, ita ce uwargidan shugaban Amurka ta biyu da mijinta ya taba shugabantar Amurkan, sannan danta ma ya yi shugabancin kasar, baya ga Abigail Adams, uwargidan tsohon shugaba John Adams, wanda shi ne shugaban Amurka na biyu, wacce har ila yau danta John Quincy Adams shi ma ya mulki Amurka a matsayin shugaban kasar na shida
A shekara ta 2015 aka fara samun bazuwar kutsen a fadin duniya a cewar Amurka da Burtaniya kuma ta yiwu a cigaba da fadada shi don kaddamar da munanan kutse
Rasha ta yi watsi da zarge-zargen da Amurka da Burtaniya su ka yi na cewa masu kutse ta yanar gizo dake samun goyon bayan Rashar na fadada kutsensu akan kamfanoni, ayyukan gwamnati da kuma cibiyoyin Amurka da Burtaniya
Mai magana da yawun fadar Kremlin Dmitry Peskov ya ce “ba mu san dalilin da ya kawo wadannan zarge-zargen ba
” ya fada wa ‘yan jarida a lokacin wani taron manema labarai da aka saba yi cewa, Burtaniya da Amurka basu bada wasu hujjoji ba, ya kuma yi watsi da zarge-zargen a matsayin marasa tushe
Wannan gargadin ya zo ne daga ma’aikatar tsaron cikin gidan Amurka, da kuma hukumar bincike ta FBI da cibiyar tsaron yanar gizo ta Burtaniya, sun kuma hada da bada shawara akan abin da kamfanoni zasu iya yi don kare kansu
Trump da Abe ba bakin juna bane
Firayin ministan Japan shi ne shugaban wata kasa da shugaban Amurka ya taba ganawa da shi ido-da-ido ya kuma yi magana da shi a lokuta da dama
Shugaban Amurka Donald Trump ya karbi bakuncin Firayin ministan kasar Japan Shinzo Abe da safiyar yau Talata don ganawar kwanaki biyu, fadar White House ta ce tana sa ran tattaunawar zata yi tasiri sosai
Da take magana da manema labarai daga cikin jirgin shugaban Amurka Air Force One zuwa jihar Florida, sakatariyar yada labaran fadar White House Sarah Huckabee Sanders ta ce tattaunawar da za a yi tsakanin shugabannin biyu za ta ta’allaka ne akan shirye-shiryen ganawa da Koriya Ta Arewa, da kuma batun cinikayya
Trump da Abe na da babban kalubale da ya shafe su, batun Koriya Ta Arewa, wadda ke shirin makamai masu linzame da na nukiliya da suka saba wa takunkumin Majalisa Dinkin Duniya
Nan take dai ba a sami wani maida martani daga kungiyar sa ido akan makaman guba da ake kira OPCW a takaice ba
Wani gidan talabijin din gwamnatin kasar Siriya ya ce kwararru daga kungiyar dake sa ido akan makaman guba ta kasa-da-kasa sun shiga Douma, inda ake kyautata zaton harin da aka kai wajen, wanda ya kashe mutane dayawa a farkon watan nan na guba ne
Ma’aikatar harkokin wajen Amurka ta zargi Rasha da yinkurin hana kwararrun yin bincike akan mummunan harin da aka kai Douma, kusa da Damascus, abinda ya kara dagula al’amura ya kuma hana kwararrun gudanar da aikinsu yadda ya kamata
“Ta yiwu Rasha ta yi haka ne saboda ta gano cewa idan wurin da aka kai harin ya dade ba a yi bincike akan sinadiran dake wurin ba, to zasu fara gushewa,” a cewar mai magana da yawun ma’aikatar harkokin wajen Amurka Heather Nauert a lokacin da ta yi bayani a gidan talabijin din Alhurra
Ita kuma Rasha ta dora laifin jinkirin da aka samu akan hare-hare ta sama da Amurka, da Faransan da kuma Burtaniyya suka kai a cibiyoyin hada makaman guba 3 na Siriya ranar Asabar din da ta gabata
Mataimakin ministan harkokin wajen Rasha Sergei Ryabkov shi kuma ya ce kwararrun basu sami damar shiga wurin bane saboda ba su sami izini ba daga hukumar tsaron MDD ba
Ranar 14 ga wannan watan ranar da 'yan matan Chibok suka cika shekaru hudu a hannun 'yan kungiyar Boko Haram da suka sacesu daga makarantarsu, wasu sanatoci hudu daga jam'iyyun Democrat da Republican sun gabatar da kudurin yin Allah wagai da kungiyar a Majalisar Dattawan Amurka
Wasu Sanatoci 4 na majilisar dattijan Amurka daga manyan jam'iyun nan biyu, sun gabatar da kuduri da yayi Allah wadai da kungiyar Boko Haram da cikar shekaru hudu da sace 'yan mata 'yan makaranta a makarantar sakanadare dake garin Chibok, a jahar Barno
Senatocin sun hada da Tammy Balwin ta jamiyyar Democrat daga jihar Wisconsin, da Susan Collins, ta jamiyyar Republican daga jihar Maine, da Dick Durbin dan jam'iyyar Democrat daga jihar Illinois,da kuma Jeane Shaheenna 'yar jamiyyar Democrat daga jihar New Hampshire, sai kuma Elizabeth Warren 'yar jam'iyyar Democrat daga jihar Massachussets
Sanatocin a cikin wata sanarwar hadin gwuiwa sun yi ALLAH Waddarai da Boko Haram, tare da kiran gwamnatin Amurka da ta Najeriya da su dauki matakai na musamman da za su kawo karshen kungiyar ta ta’addanci
Ranar 14 ga watan Afirilu na wannan shekarar ‘yan matan Chibok da aka sace suka cika shekara 4 a hannun wadanda suka sace su
Ko baya ga wadannan ‘yan matan da aka sace a makarantarsu a garin Chibok haka kuma da yawan ‘yan Najeriya sun bata wasu kuma suna hannun ‘yan Boko Haram din
Wannan kungiyar ta Boko Haram ta kware wurin kai hari iri daban-daban akan ‘yan Najeriya da basuji ba basu gani ba, musammam ma matan da suke zuwa karatun boko
Yau wannan kungiyar ta Boko Haram ta zame wata babbar barazana ga farar hula a Najeriya, dama harkokin tsaro a yankin kasar, har ma da muradun Amurka
Don haka wannan barazanar da tashin hankalin da take cusa matasa da ‘yan mata tana neman ta wuce gona da iri wanda tilas ne a dakatar da ita inji Sanata Balwin
Tace tilas ne Amurka da gwamnatin tarayyar Najeriya su shige sahun gaban kasashen duniya domin daukar matakin ganin an ci karfin wannan kungiyar, tare da samun tabbacin matasa a Najeriya suna iya zuwa makaranta domin samun ilmi
Ita dai wannan kungiyar ta Boko Haram ta gudanar da mummunar gallazawa mutane tareda sace mata, da ‘yan mata dama yara kanana kana tayi sanadiyyar mutuwar dubban mutane ciki ko harda wasu wuraren da suke matattaran farar hula ne musammam a arewa maso gabashi da tsakiyar Najeriya a shekarun da suka gabata
Sanata Collins tace da zarar an aiwatar da tsarin na hadin gwuiwa na tsawon shekaru 5, wanda yayi bitar sa shekaru biyu da suka gabata, to ba shakka wannan zai aike da sako cewa ba za a taba mantawa da ‘yan matan Najeriya ba wadanda aka gallaza mawa domin kawai sun zabi su samu ilmi
'Yan asalin Sudan ta Kudu daban daban ne suka yi gangami gaban Fadar White House a nan Washington DC suna kiran a kawo karshen yakin kasarsu ko ta halin kaka
Masu zanga zanga yan kasar Sudan ta Kudu da masu fafutuka ta fuskar siyasa, da wadan suke da alaka da kungiyar adawar kasar ta SPLM ne suka yi cincirindu a gaban fadar White House a jiya Litinin domin nuna adawarsu ga yaki da ake yi a kasarsu
Masu zanga zanga kimanin 25 ne suke ihu suna cewar "mutanen Sudan ta Kudu suna mutuwa kuma muna bukatar zaman lafiya a Sudan ta Kudu
Da take jawabi da harshen Larabci, Elizabeth James da ta fito daga jihar Tennessee a nan Amurka, tace ana bata lokaci, yakamata a yi wani abu a kan matsalar Sudan ta Kudu
Tace kada a kyale batun neman zaman lafiya a hannun gwamnati da yan tawaye
Tace zasu dauki lokaci na ganin damarsu saboda cimma bukatunsu
A cikin watan Faburairu, ma’aikatar harkokin wajen Amurka ta aza takunkumin hana sayarwa Sudan ta Kudu makamai
Wannan haramcin bai yi wani tasiri sosai ba, ganin Amurka bata sayarwa Sudan ta Kudu makamai dama can
Amma dai takunkumin ya hana duk wani kampanin Amurka ko wani Ba-Amurke sayarwa kowane bangare masu yaki da juna makamai
Kama wasu bakaken fata biyu wai domin suna cikin shagon Starbucks inda ake shan shayi suna jiran wani ba tare da aikata wani laifi ba ya haddasa zanga zanga har sai da aka kori manajan shagon tare da neman gafara da shugaban kamfanin na kasa gaba daya ya yi
Shugaban kampanin shayin-zamani da ake kira Starbucks da turanci ya isa birnin Philadelphia a jiya Litinin, da zummar ganawa da wasu mutane biyu bakar-fatan Amurka da aka kamasu a shagon saida shayin na Starbucks a makon da ya gabata yayin da suke jiran abokinsu
Batun kama mutanen biyu ya dauke hankalin al’ummar kasar biyo bayan baza hoton bidiyon a shafin Twitter a ranar Alhamis
Hoton bidiyon ya nuna ana kama bakaken fatar su biyu cikin lumana, yayin da wani ma’abucin wurin shan shayin- wani farar fata, yake tambayar yan sanda laifin da suka yi
An ji kuma wani wanda yazo shan shayin shima yana bada shaidar cewa babu wani laifi da suka yi, a don haka ba a san dalilin da yasa aka kira musu 'Yansanda ba
Rahotannin sun ce mutanen biyun suna zaune a shagon suna jiran mutum na uku, sai wani ma’aikacin shagon ya kira ‘yan sanda
Yan sandan sun sake mutanen sa’o’i bayan kama su, amma ba'a bayyana ko su wanene mutanen ba
Rahotanni daga yankin sunce an sallami manajan shagon a jiya Litinin, yayinda ake ci gaba da zanga zanga a harabar wurinda aka kama su
Kamar yadda sakatariyar yada labaran Fadar White House ta sanar shugaban Amurka zai gana da shugaban Japan gabain taron da shugaban na Amurka zai yi da Koriya ta Arewa wadda kasa ce da ta kasance makiyarsu
Fadar shugaban Amurka ta White House tace tana sa ran tattaunawar wuni biyu tsakanin shugaban Amurka Donald Trump da takawaran aikin sa na Japan Shinzo Abe, "zata yi tasiri sosai
Da take yiwa manema labarai bayani a cikin jirgin saman shugaban Amurka da ake kira "Airforce One" da turanci, sakatariyar yada labarai ta fadar White House Sarah Huckabee Sanders, tace tattaunawar shugabanin biyu zata fi maida hankali ne a kan shirye shiryen ganawa da shugaban Koriya ta Arewa, da kuma batutuwan da suka shafi cinikaiya
Trump da Abe ba bakin juna ba ne
Firayim Ministan Japan shine shugaban wata kasa da shugaban na Amurka ya gana dashi kuma ya sha magana dashi tun zamansa shugaban Amurka
Mr Trump da Abe suna da matsala guda,watau Koriya ta Arewa, wacce ta mallaki makamai masu linzami, da shirin Nukiliya wadda hakan ya sa ta bijirewa takunkumin da hukumomin kasa da kasa suka kakaba mata
Masu sharhi sun ce shugaba Abe zai yi kokarin shawo kan shugaba Trump cewa idan ya gana da shugaba Kim, kada ya kulla wata yarjejeniya da Koriya ta Arewa, wacce zata raunata tsaron Japan, dake karkashin shirin laimar tsaron nukiliyar Amurka, kana kuma take zaman mai masaukin dubban sojojin Amurka
Tsohon shugaban Hukumar Binciken Manyan Laifukka ta Amurka ta FBI, James Comey yace shugaba Donald Trump baya da “cikakkiyar tarbiyya da kamun kan da zai iya shugabancin Amurka, kuma akwai shedar dake nuna cewa shugaban ya taba yunkurin hana doka tayi aikinta
Haka kuma Comey ya zargi shugaba Trump da cewa “shi ba mai iya fadar gaskiya bane
Duk wadanan kalaman na Comey suna zuwa ne a cikin hirar da tashar telbijin ta A-B-C tayi da shi ne a jiya, yayinda ake dab da fitowa da wani sabon littafin da ya rubuta da zai nuna rawar da ya taka wajen binciken rawar da Rasha ta taka a zaben shugaban kasan Amurka na shekarar 2016 da wanda ya gudanar game da sakkonin email na ‘yar takara jam’iyyar Democrats watau Hilary Clinton da kuma zantawarsa da shugaba Trump a bara kafin shi Trump din ya kore shi daga mukaminsa na shugabancin FBI
Trump dai ya musanta akasarin duk wadanan zarge-zargen na Comey, ciki harda wanda yayi na cewa ya kori Comey ne don ya ki tsaida binciken da yake yi akan tsohon mashawarci kan harkokin tsaro, Michael Flynn
Yayinda take jawabi a Majalisar Dinkin Duniya jakadiyar Amurka ta ce idan has Bahsar Al-Assad bai daina yin anfani da makamai masu guda ba zai dandana kudarsa
Jakadiyar Amurka a Majalisar Dinkin Duniya, MDD,Niki Haley,jiya Lahadi ta gargadi shugaban Syria Bashar al-Assad cewa Amurka za ta sake kaiwa gwamnatinsa hari da makamai masu linzami, muddin ya sake amfani da makamai masu guba wajen kai wa mutanen kasar hari
Madam Haley, ta gayawa tashar talabijin ta FOX cewa, idan har duk da makamai masu linzami 105 da Amurka da Britaniya da Faransa suka chulla kan mansana’antun sarrafa makaman masu guba a Syria ranar Asabar bai sa ya shiga taitayinsa ba, to ya shirya radadin sabbin hare hare masu zuwa, domin inji Haley, ba zamu kyale wani hari da makaman guba komin kankancinsa
A halinda ake ciki kuma, fadar shugaban Amurka ta White House, ta ce har yanzu Amurka tana kan bakarta na janye sojojin Amurka daga Syria
Wannan furuci ya biyo bayan maganar da, shugaban Faransa Emmanuel Macron, ya yi cewa, ya shawo kan shugaban Amurka Donald, ya sake tunani kan shirin janye sojojin Amurka daga Syria, kuma ya takaita haren-haren da suka kai da makamai masu linzami
shugaba Macron ya bayyana haka ne a hira da ya yi da tashar talabijin ta Faransa da ake kira BFM a jiya Lahadi, da cikarsa shekara daya akan mulki, kuma kwanaki biyu bayan da Faransa ta shiga jerin Amurka da Birtaniya wajen kai hari kan masana'antun harhada makaman guba na Syria
"Kwanaki 10 da suka wuce shugaba Trump yana cewa tilas Amurka ta janye daga Syria, mun shawo kansa cewa tilas ne Amurka ta ci gaba da kasancewa a can na wani lokaci mai tsawo
An yi gangamin jaddada boyon baya ga tsare-tsaren kare muhalli a sassan duniya da ma birnin Washington DC
To sai dai gangamin na bana bai kai na bara armashi ba
An yi zagaye na biyu na gangamin jaddada muhimmancin amfani da bayanan ililimin kimiyya a jiya Asabar, a Dandalin Kasa na National Mall da ke birnin Washington DC, kuma an yi makamantan irin wannan gangamin har guda 200 a sassan duniya
Dubban mutane ne su ka halarci wanda aka yi a birnin Washington DC, to amma yawansu bai kai na bara ba
Macin na jiya Asabar ya faru ne bayan da bangaren kimiyya ya galabaita a karkashin gwamnatin Shugaba Donald Trump
Sauye-sauyen da su ka shafi bangaren na kimiyya sun hada da janyewar da Amurka ta yi daga yarjajjeniyar Paris kan hanyoyin dakile canjin yanayi da kuma goyon bayan da Shugaba Trump ke bai wa amfani da makamashin kwal
Haka zalika, gwamnatin ta Trump na shirin soke ka’idojin da aka gindaya na dakile gurbatar muhalli
Kodayake kasashen Yammacin Duniya sun ce ba su da wani shiri na sake kai hari kan Siriya, muddun kasar ta sake kai harin makamai masu gubu kan jama'arta to za su kai mata wani harin kuma
Sakataren harkokin wajen Birtaniya yace yanzu haka babu wani shirin ‘kara kai hare-haren soji kan Syria, amma Birtaniya da kawayenta zasu ‘kara ‘daukar mataki in har shugaban kasar Syria Bashar al-Assad ya ‘kara yin amfani da makamai masu guba kan ‘yan kasarsa
Da safiyar jiya Asabar ne jiragen saman yakin kasashen Amurka da Faransa da Birtaniya, suka yi lugudan wuta akan wasu cibiyoyin bincike na kimiyya a kasar ta Syria, ‘daya yana babban birnin Damascus, sauran biyun kuma suna kusa da Homs, dake dab da iyakar da arewacin Lebanon
Jami’an sojin Amurka sun ce duk makaman da aka harba sun sami nasarar sauka inda aka auna su, ta hanyar yin taka tsan-tsan don kauce wa kashe farar hula
An ‘dauki matakin kai harin ne don mayar da martani ga wani hari da makami mai guba da aka kai garin Douma, wanda ya kashe mutune sama da 40 ya kuma kwantar da sama da mutane 100
Amurka da kawayenta sun zargi sojojin Assad da yin amfani da makamai masu guba
Zargin da Syria da Rasha suka musunta
Masu goyon bayan kowa ya mallaki bindiga a Amurka sun gudanar da zanga-zanga a jihohi daban-daban
Wasu masu goyon bayan mallakar bindiga anan Amurka sun gudanar da zanga-zangar lumana a jiya asabar
Masu zanga-zangar wadanda suka yi maci zuwa majilisar dokokina jihohin Amurka daban-daban suna sukan lamirin masu kira ne da a samar da doka mai tsaurin gaske da zaisa a rage samun damar mallakar bindiga, suna cewa wannan ya take musu hakkin sun a mallakan makamai
Musali Masu zanga-zangar sunyi gangami daga Dalaware to Wyomin, kuma mutane daban-daban ne cikin su suka yi jawabi
Abinda ko suke cewa shine gargadi akan samar da doka mai tsanani akan mallakar bindiga wanda daga bisani ma ana iya hana mallakar bindigar dungurungun
Daya daga cikin masu jawabin a wurin gangamin Westley Williams yace idan kanada gini kuma kullun kana cire bulo daya daga cikin ginin ai wata rana ka wayi gari ka taras ba ginin
Wastley wanda ke dauke da bindiga a wurin zanga-zangar kamar sauran wasu da suke dauke da ita suna yaci gaba da yiwa juna jawabi a harabar babban kotun kolin Wyoming
Masu zanga-zangar dai sun shirya shi ne a dukkan jihohin dake Amurka kwanaki kadan bayan anyi wani babban gangami a nan Washington, New York da dai wasu manyan birane inda aka nuna bukatar ganin gwamnati tayi wani abu game da mallakar bindiga anan barkatai
Yayin da ake ci gaba da tsokaci kan hare-haren da Amurka ta jagoranta a Syria, Amurkan ta kare kanta dangane da dalilan da suka sa ta kai harin
“A shekarar 2013, gwamnatin shugaba Putin ta yi wa Duniya alkawarin cewa za a lalata makaman Syria masu guba, amma harin da Assad ya kai a kwanan nan da kuma harin martani da muka kai, sun samo asali ne saboda gazawar da Rasha ta yi wajen cika alkwarinta
Ya kara da cewa "ya zama dole Rasha ta yi karatun-ta-nutsu, kan ko za ta ci gaba da bin wannan tafarki, ko kuma za ta bi sahun kasahen Duniya wayayyu domin tabbatar da zaman Lafiya
Shugaban Amurka Donald Trump, ya yabi Faransa da Birtaniya, saboda goyon bayan da suka bashi wajen kai hare-haren sama akan Syria, a wani mataki na mayar da martani ga shugaba Bashar Al –Assad da ake zargi da yin amfani da makamai masu guba a karshen makon da ya gabata a kusa da Damasacus
“Na gode Faransa da Birtaniya, saboda hikima da karfin sojin da suka nuna, aiki ya kammalu tsaf!” Trump ya rubuta a shafinsa na Twitter
Jiragen saman yakin kasashen Yammaci da na ruwa, sun yi lugudan wuta akan wasu cibiyoyin bincike na kimiyya a kasar ta Syria, a wani matakin hadin kai da kasashen suka nunawa juna, wanda ake tunanin zai dore
Sakataren tsaron Amurka, Jim Mattis, ya fada jiya Juma’a a wani jawabi da ya a Ma’aikatar tsaron Amurka ta Pentagon cewa, wadannan hare-hare sako ne aka ake wa da shugaba Assad
“A wannan karon, mu da kawayenmu, mun kai hare-hare masu muni, bakin dayanmu, mun aike da sako karara ga shugaba Assad tare da kwamandodinsa masu kisan gilla, saboda haka, kada su kuskura su sake kai wani hari a nan gaba
Amurka, Birtaniya da Faransa sun kai hari hadin gwiwa gakasar Syria da niyyar hana shugaba kasar ci gaba dakai hari makami mai guba
Amurka, Birtaniya,da Faransa sun kaddamar a harin ta sama ga kasar Syria kuma sun auna wasu wurare ne na musammam da suka hada da cibiyar nazarin harkokin kimiyya da bincike , sai kuma runbun sarrafa makami mai guba, dadai sauran wasu wurare dake datasiri ga kasar a harkokin tsaro
Sakataren harkokin tsaron Amurka James Mattis, yace makasudin wannan yunkurin shine aikewa da wani sako na musamman ga gwamnatin shugaba Bashar Al-Assad, wanda ake tuhuna da kai harin makami mai guba ga farar hula a cikin satin data gabata, yace haka kuma ana fata wannan hari ya zamo jan kunne domin kada ya kara yin hakan
Mattis yace iskan gas din nan mai guba da Assad yace tuni ya wancakalar dashi ashe karya yake yi yana nan dashi
Sau tari wannan batun ya taso gwamnatin ta Syria sai ta musunta mallaka makami mai guba balle har tayi anfani dashi
Janar Joseph Dunford babban hafsan hafoshin na Amurka yace safiyar yau asabar za a bada cikakken bayanin wannan harin
Dama dai tun a jiya Jumaa ne shugaba Trump yace Amurka zata ci gaba da matsa wa Assad lamba har sai ya kawo karshen wannan mummunar tabi’ar kashe mutanen sa damakami mai guba da aka haramta masa anfani dashi
A cikin jawabin da shugaba Trump yayi a daren jiya asabar yace ba laifin kowa bane illa na Rasha da Iran, domin ko suna gani Syria na kai wannan harin makami mai guba amma suka gum
Ita ma Prime Ministan Birtaniya Theresa May ta fada a kasar yau din nan cewa bawai katsanlandan sukayi a yaki basasa da kasar keyi ba, a’a batu na ganin an canza gwamnati, tace hari da aka kai anyi ne da niyyar ganin wannan baisa wani sabon rikici ya balle a yankin da aka kai wannan harin ba, tare da kare fararen hula
Caccakar da James Comey, tsohon daraktan FBI ya yi wa Shugaba Trump a littafinsa, ya sa magoya bayan shugaban sun kafa wani dandali a yanar gizo da zummar kare shugaban
Magoya bayan shugaba Donald Trump na Amurka, suna shirin maida martani ta yanar gizo kan littafin tarihin rayuwar James Comey, da tsohon darektan hukumar ta FBI ya rubuta
Kwamitin gudanarwa na jam'iyyar Republican, jiya Alhamis, ya kaddamar da wani shafi a internet da suka lakabawa suna LyinComey
com, wadda a ciki suka wallafa kalaman fitattun 'yan jam'iyyar Democrat suna sukar tsohon darektar na FBI a lokutan baya
Jam'iyyar ta Republican tana da niyyar bibiyar sahihancin littafin, kuma tayi amfani da shafin wajen nuna kare-rayi da sabani dake cikin littafin, kamar yadda tashar talabijin ta Fox ta bada labari
Littafin na Comey mai suna "A Higher Loyalty: Truth, Lies and Leadership, da turanci, ranar Talata mai zuwa ake sa ran fara sayar dashi ga al'umma
Kamfanin dillancin Labarai na Associated Press yace, Comey ya caccaki Trump, a zaman mutumin da bashi da da'a, wanda ba ruwansa da fadin gaskiya
Ya kwatanta shugabancin Trump,mai dogaro ko gudana kan tinkaho da jiji-da-kai da kuma biyayya sau da kafa kan gaskiya da kariya
A lokacin da shugaban Amurka ke neman yadda zai yi da batun Syria sakataren tsaron kasar yace zai sanar da majalisar dokoki duk halin da ake ciki
Ahalinda ake ciki kuma, sakataren tsaron Amurka Jim Mattis, yayi alkwari jiya Alhamis, cewa, ma'aikatar tasaron Amurka da ake kira Pentagon, zata "sanarwa" majalisar dokoki duk wani shirin daukar matakin soja akan Syria, kasar da Amurkan take nazarin daukar matakin soja da nufin ladabtarda gwamnatin kasar kan hari da aka kai da makamai masu guba
Amma abun lura, sakataren na tsaron Amurka bai ambaci batun neman izinin majalisa kamin daukar matakin sojin ba, wadda Amurkan zata auna kan gwamnatin kasar ta sham ko Syria karkashin jagorancin Bashar al-Assad
Yainda shugaban Amurka ke ganawa da hukumar tsaron kasarsa ita ko kasar Rasha kashedi ta yiwa Amurka ta guji kai yaki Syria saboda yin hakan ka iya jefa kasashen biyu cikin yaki da juna
A dai dai lokacinda Rasha take kashedin cewa yaki na iya barkewa tsakaninta da Amurka kan Syria, shugaba Donald Trump ya kira taron majalisar tsaro domin tataunawa kan martanin da Amurka zata dauka dangane da harin baya-bayan da makamai masu guda da ake aza zargin akan dakarun Syria dake biyayya ga shugaba Bashar al-Assad
Kamin ya fara taron da manyan masu bashi shawara kan harkokin tsaro da soja, shugaba Trump yace za'a yanke shawara "nan ba da jumawa ba
Rasha ta kira ga duka sassa dake da hannu a rikicin na Syria su guji daukan matakai da zasu kai ga janyo rudani ko-daka iya wargaza yankin
"Muna fata cewa ba za'a kai ga matsayin babu halin janyewa ba, cewa Amurka da kawayenta zasu guji daukar matakin soja kan kasa mai diyauci
A fahimci hadarin rikicin nan ya ruruta yafi yawa domin wannan ba Syria ce kawai ba, sojojin mu suna kasar bisa gayyatar gwamnatin Syria, Inji Jakadan Rasha a Majalisar Dinkin Duniya, MDD, Vassily Nebenzia
Kwana hudu da kama mulki Trump ya caccaki yarjejeniyar cinikayya da gwamnatin Obama ta cimma da kasashen yankin Pacific da aka sani TPP ya kuma janye Amurka daga yarjejeniyar wadda yanzu ficewar kasar na yiwa manoma illa
Shugaban Amurka Donald Trump, a jiya Alhamis, ya umarci masu bashi shawara kan tattalin arziki da cinikayya su fara duba hanyoyin da Amurka zata sake shiga yarjejeniyar cinikayya kasashen da suke yankin Pacific da ake kira TPP a takaice, wadda ya janye Amurka daga ciki, kwanaki uku da kama aikinsa a zaman shugaban Amurka
Wakilai da suke wakiltar jihohi da karfin su ya dogara kan aikin noma, a majalisar dokokin Amurka, sun ce bayan da suka kammala taro a fadar White House, kan cinikayya kan kayan amfanin gona, shugaba Trump ya gayawa mai bashi shawara kan harkokin tattalin arziki Larry Kudlow, da wakilin Amurka ta fuskar cinikayya Lighthizer, su auna fa'idar sake shiga yarjejenioyar da ake kira TPP a takaice, wacce gwamnatin Obama ta cimma
Senata mai wakiltar jahar Nebraska, Ben Sasse, dan Republican mai sukar manufofin kasuwancvin gwamnatin Trump, yace, a yayin wannan taron shugaban ya juya ya kalli mai bashi shawara kan harkokin tattalin arziki Mr
Kudlow, yace masa "Larry, kaje ka tabbatar da an yi hakan
Shi din Trump ya sha fadin cewa ya fi son yarjejeniya tsakanin kasa da wata kasa, maimakon hadakar kasashe, wadda a ganinsa ba'a yi wa Amurka adalci
Nan da nan dai babu tabbas kan kome yasa shugaban na Amurka ya sake shawara yake so ya maida A murka cikin wannan yarjejeniya
Kwamitin majalisar dattawan Amurka dake kula da harkokin waje ya tantance Thomas Hushek wanda Shugaba Trump ya mika sunansa a matsayin wanda zai nada jakadan Amurka a Sudan ta Kudu
Kwamitin kula da harkokin kasashen waje na majilisar dattijan Amurka yayi zama domin ya tantance wanda shugaba Donald Trump ya mika masa sunan sa a matsayin wanda zai zamo jakadan Amurka a kasar Sudan ta Kudu
A lokacin zaman tantance shi da akayi na rana guda,Thomas Hushek yace a shirye yake ya dauki nauyin wannan aikin duk ko da yake kasar Sudan ta Kudu kasa ce dake da sarkakiyya a harkokin ta
Sanata Cory Booker dan jamiyyar Democrat daga jihar New Jersey wanda ya taba kai ziyara a kasar ta Sudan ta Kudu ya shaidawa Hushek cewa ya damu kwarai da irin halin da kasar ta Sudan ta Kudu ke ciki, domin an gaza samun wani ci gaba ta fannin samar da zaman lafiya musammam a wannan gwamnatin ta Shugaba Trump data gaza samar da wata manufa ta sadidan akan rikicin kasar wanda yanzu ya shiga shekaru na biyar
Haka kuma Booker ya bayyana damuwarsa akan yadda kasashe makwata ke yiwa kokarin Amurka zagon kasa ta hanyar kin taimakawa gwamnatin Kirr
Kwamitin Majalisar Dinkin Duniya, MDD ya bayyana cewa kasar Uganda ta taimakawa gwamnatin Kirr da makamai kamar yadda Amurka am ta keyi
Yace Maaikatar tsaro ta kashe kudi har dala miliyan 130 domin horas da jami’ian a kasar Uganda, kamar yadda bincike na ya tabbatar mani, inji Booker
“Mun bada manya-manyan makamai ciki ko harda jirage masu saukar ungulu da makamai, amma babban damuwar ita ce, an mayar da kayan nan zuwa kasar Uganda daga kasar Sudan ta Kudu, Inji Booker, yace wannan ba mayar da hannun agogo baya ne na kokarin da muke yi a wannan yankin?
A wata sanarwar bazata kakakin Majalisar Dokokin Amurka ya ce bayan ya yi shekaru 20 a majalisa ba zai sake tsayawa takara ba, yanzu lokaci ya yi da zai koma gefe daya ya zauna da matarsa da 'ya'yansu uku
Kakakin majalisar wakilan Amurka Paul Ryan, ba zai yi takarar neman a sake zabensa a zaben da za'a yi cikin watan Nuwamban bana, wadda ya jawo ayar tambaya, ko jam'iyyar Republican zata ci gaba da zama mai rinjaye bayan zaben rabin wa'adin na bana?
A wani taro da manema labarai da yayi jiya Laraba, Ryan yace zai yi ritaya bayan wannan majalisa ta kammala aikinta a cikin watan Janairun badi
Bayan shekaru 20 a majalisa, Ryan yace yana so ya samu lokaci sosai da uwargidansa da kuma 'yayansu uku
Ritaya da kakakin majalisa Ryan zai yi, zai janyo zazzafar kamfen tsakanin 'yan jam'iyyar Republican kan wanda zai maye gurbinsa
Muryar Amurka ta samu karramawa a bikin TV da Finafinai na Kasa da Kasa da aka yi a Las Vegas ranar 10 ga wannan watan
Bikin da aka yi ranar 10 ga wannan watan na shekarar 2018, mai suna New York International TV and Film Awards, an yi ne a Birnin Las Vegas dake nan Amurka
Muryar Amurka ta samu kyautar Zinari a fannin fina-fina da kyautar tagulla a wani fannin
Shugabar Muryar Amurka Amanda Bennett ta ce “Ina alfahari da suka ciwo mana lambobin yabo
Nasarorin da suka samu sun nuna irin ‘yan jarida masu hazaka da muke dasu wadanda suke aiki dare da rana suke sadakar da rayukansu komi tsanani su kawowa masu saurarenmu sabbin abubuwa dake cike da Gaskiya da kuma kayatarwa”
Fim din nan akan Boko Haram mai suna “Tattaki Daga Bakar Akida” wanda ya bayyana ayyukan ‘yan ta’addan Boko Haram da suke yi da sunan addinin musulunci shi ya samu lambar yabo ta daya, wato lambar Zinari
Sai kuma shirin Off The Highway da ya zo na uku, wato ya samu tagulla
Shugaba Trump ya mayarwa da Rasha martani dangane da alwashinta na kakkabo duk wani makami mai linzami da Amurka za ta harba akan Syria bayan harin makami mai guba da Amurka da kawayenta suka zargi Shugaba Bashar al- Assad da yin amfani da shi
Bayan da Jakadan Rasha a Lebanon ya ce Rasha za ta kakkabo duk wani makami mai linzami da aka harba ma Syria, a yau Laraba Shugaban Amurka Donald Trump ya ce Rasha ta kwan da shirin cewa harinmu, “na nan tafe
"Bai kamata ku yi abota da dabba mai kashe mutane yana jin dadi ba,” Trump ya rubuta a shafinsa na Twitter
Russia vows to shoot down any and all missiles fired at Syria
Get ready Russia, because they will be coming, nice and new and “smart!” You shouldn’t be partners with a Gas Killing Animal who kills his people and enjoys it!
​Rasha ta mayar da martani da cewa kamata ya yi makami mai linzamin Amurka ya auna ‘yan ta’adda, amma ba a kan, “halattacciyar gwamnatin Syria ba
A halin yanzu dai Syria na cikin fargaba, tun wani harin da ake zargi na makami mai guba ne a ranar Asabar a gabashin Ghouta, inda ya kashe akalla mutane 40
Kasar Amurka da abokan huldarta da dama sun raja’a ga cewa sojojin Syria ne su ka kai harin, yayin da Syria da Rasha kuma suka karyata zargin cewa sojojin Shugaba Bashar al-Assad ne ke da alhakin harin
Jiya Talata Amurka ta fara tuntubar kawayenta da zummar daukan matakin bai daya akan kasar Syria saboda yin anfani da makamai masu guba da suka hallaka mutane fiye da 40
Jiya Talata Amurka ta fara tuntunbar kawayenta akan shirye shiryen yiwuwar fadada aiyukan soja a kasar Syria biyo bayan mumuman harin makamai masu guba da ake zargin Syria ta kai akan wani kauye dake hannun yan tawaye
Mai magana da yawun ma’aikatar harkokin wajen Amurka Heather Nauert tace Amurka na duba yiwuwar maida martanin hadin kai ko hadin gwuiwa a kasar Syria
Shugaban Amurka Donald Trump yayi kashedin cewa za’a dauki mataki mai tsanani akan dukkan wadanda suke da alhakin kai hari a gabashin Ghaouta a ranar Asabar data shige da ya kashe akalla mutane arba’in
Cikin ‘yan kwanakin da suka shige, shugaban na Amurka yayi ta zantawa da takwarorin aikinsa na Britaniya da Faransa akan wannan batu
Tuni dama shugaban na Amurka ya dorawa shugaban Syria Bashar Al Assad da kasashen Iran da Rasha, kasashen dake goyon bayan Syria, laifin wannan hari
Shugaba Assad ya musunta wannan zargi
Jiya Talata Rasha ta hau kujerar naki akan daftarin shirin da Amurka ta tsara ko kuma ta gabatarda nufin kafa wani kwamitin da zai binciki wannan hari
A saboda nazarin irin martani ko kuma matakin da za’a dauka ne Fadar shugaban Amurka ta White House tace shugaban na Amurka ba zai kai ziyarar kasashen Amurka ta kudu kamar yada aka shirya a wannan makon ba
Maimkon sa mataimakin sa zai kai ziyarar domin halartar taron kolin kwanaki biyu da za’a yi a kasar Peru a ranar sha uku ga wannan wata idan Allah ya kaimu
Jiya Talata shugaban kamfanin sada zumunta na Facebook Mr Zukerberg ya bayyana a gaban kwamitocin bincike na majalisun dokokin Amurka akan yadda wani kamfani ya yi amfani da bayanan miliyoyin mutane lokacin zabe
Wakilan Majalisar dattijan Amurka a jiya Talata suka bukaci a kare bayanan mutane yadda ya kamata a dandalin sada zumuncin Facebook
Wakilan sun bukaci haka ne a lokacin da wasu kwamitocin Majalisar dattijan Amurka guda biyu suka yiwa shugaban kamfanin Mark Zuckerberg tambayoyi sosai akan yadda ake amfani da bayanan miliyoyin jama’a ba bisa ka’ida ko da izininsu ba
Shugaban kwamitin shari’a na Majalisar dattijai, Chuck Grassley dan jam’iyar Republican daga mazabar jihar Iowa yace ko tantanma babu ba’a yiwa masu amfani da dandalin adalci ba
Mr Zuckerberg yace kuskurensa ne kuma yana neman a gafarta masa
Yayi alkawari cewa za’a kare bayanan mutane yadda ya kamata
Haka kuma yayi magana akan alfaharin yadda ake sada zumunci tsakanin jama’a a dandalin na Facebook
Duk da umurnin da shugaban kasar Sudan ya bayar na cewa a saki duk fursinonin siyasa da ake tsare dasu, ofishin jakadancin Amurka dake Khartoum ya ce har yanzu bata canza zani ba
Ma’aikatar harkokin wajen Amurka tace tana nazarin al’amura a kasar Sudan bayan shugaban kasar Omar Al Bashir ya bada umarnin nan take a sako dukkan fursunonin siyasa daga gidan yari
Kamfanin dilancin labarun Sudan da ake kira SUNA a takaice ne ya bada labarin umarnin sako fursunonin
To amma wani jami’in ma’aikatar harkokin wajen Amurka ya fadawa Muryar Amurka cewa ya zuwa tsakar ranar jiya Talata goma ga wannan wata na Afrilu, babu wani tabbaci da aka samu na sako fursunonin
Ofishin jakadancin Amurka a birnin Khartoum yana tuntubar iyalan wadanda aka sakon, domin jin halin da ake ciki
Kamfanin dilancin labarun Sudan ya bada labarin cewa, bada umarnin sako fursunonin wani bangare ne na yunkurin inganta sasantawa da samun zaman lafiya makoni bayan da gwamnatin kasar tayi ta kamen, fada kan mai uwa da wabi domin dakile zanga zangar kin jinin manufofin gwamnati
Rahoton bai baiyana yawan fursunonin da aka bada umarnin a sako ba
Biyo bayan samamen da aka kai gida da ofishin lauyansa a New York, a ci gaba da binciken zaben shekarar 2016 da ake yi, Shugaba Donald Trump ya ce yana da ikon korar mai binciken na musamman, Robert Mueller
Jiya Talata Fadar shugaban Amurka ta White House ta hakikance akan cewa, shugaban Amurka Donald Trump yana da ikon korar lauya na musaman da aka nada domin binciken alakar dake tsakanin yakin neman zaben shugaba Trump da shishigin da Rasha tayi a zaben shugaban kasar da aka yi
Sarah Hukabee, jami’ar yada labarun shugaban tace an fada musu cewa shugaban yana da ikon daukan wannan mataki
Ms Hukabee ta yi wannan furuci ne, lokacinda yan jarida suka yi mata tambayar ko shugaba Trump yana da ikon korar Robert Mueller, lauya na musamman
To amma masana harkokin shari’a da dama, sun ce idan ma shugaba zai dauki irin wannan mataki, tilas sai ya bi ta kan mukadashin atoni janaral Rod Rosenstein, wanda yana iya kin mutunta wannan umarni
Wasu wakilan jam’iyar Democrat dana Republican a Majalisar dokoki sunce idan shugaban ya kuskura ya dauki wannan mataki, to hakan na iya cusa tsarin mulkin kasar cikin rikici
Jiya Talata jaridar New York Times da ake bugawa a birnin New York ta buga labarin cewa shugaba Trump ya bukaci a kori Lauya Mueller a watan Disamban bara, kuma a dakatar da binciken da yake yi amma hakan bai yiwu ba
Rahoton na jaridar New York Times ya ta’alaka ne akan hirarrakin da ya yi da wasu jami’an Fadar shugaban kasa ta White House
Shi dai mukadashin atoni janaral Rod Roseinstein ya tsinci kansa cikin tsaka mai wuya, domin atoni janar Jeff Sessions ya tsame kansa daga binciken daya danganci shishigi ko kuma katsalandan Rasha a zaben shugaban Amurka
Masana na ganin muhimmin abu a jawabin shugaba Xi JInping a taron Boao ya bambance tsakanin salon kasuwancin Amurka da China
A lokacin wani babban taro na shugabannin kasashe, da ‘yan kasuwa da kuma masana a nahiyar Asiya da ma wasu nahiyoyin da ake kira Taron Boao, Shugaban kasar China Xi Jinping bai ambaci shugaban Amurka Donald Trump gaba-gadi ba akan rikicin cinikayya da ke cigaba da zafafa tsakanin kasar da Amurka
To amma kudurorin da Xi ya dauka na yin garambawul a fannin tattalin arziki na da nasaba sosai da takaddamar cinakayya da kuma barazanar da shugaba Trump yayi ta sanya haraji mai yawa akan kayayyakin China da ake shigowa da su Amurka
A jawabin da ya yi, Xi ya ambaci “budewa” har sau 42
Daya daga cikin batutuwa mafi muhimmanci a jawabin nasa shine “kofofin kasuwancin China na bude
” A cewar wani mai fashin baki, bayanin wani yunkuri ne na jaddada bambancin dake tsakanin salon China da Amurka
Shugaban Amurka ya kira harin gubar Siriya na zalunci, ya kuma ce Amurka za ta gono ko Rasha, ko Siriya, ko Iran, ko ma dukansu na da hannu a harin
Shugaban Amurka Donald Trump ya ce ta yiwu, “bayan abin da ya faru,” gwamnatinsa ta bayyana shawarar da ta yanke akan yadda za ta maida martani, gameda abinda ake kyautata zaton harin guba ne aka kai a wajen Damascus, babban birnin Siriya
“Za a dau fansa, kuma fansa mai tsanani,” a cewar Trump bayan ganawarsa da manyan jami’an sojan kasar jiya litinin da maraice
Ya jaddada abinda ya kira ikon da Amurka ke da shi na dakatar da zalunci, kamar na harin da aka kai ranar Asabar a gabashin garin Ghouta da ‘yan tawaye suka mamaye, harin da ya yi sanadiyar mutuwar mutane akalla 40
Trump ya ce mu na da hanyoyi dayawa da zamu maida martani, “yin amfani da karfin soja,” a cewar Trump ba tare da yayi karin bayani ba
A shekarar da ta gabata Trump ya bada umurnin akai hare-hare ta sama a akan wani sansanin jiragen sama na Siriya inda aka taba kaddamar da wani harin guba
Ana sa ran zai bayyana gaban kwamitin shari’a da na cinikayya duk a majalisar dattawan, gobe Laraba kuma idan Allah Ya kaimu zai je gaban ‘yan majalisar dokoki
A yau Talata ne ake sa ran mai kamfanin sada zumuncin Facebook, Mark Zuckerberg, zai bayyana gaban wasu ‘yan majalisar dattawan Amurka bayan da ya bada hakuri akan yadda kamfaninsa yayi amfani da bayanan miliyoyin mutane ma’abota shafin
Shugaban kwamitin shari’a Chuck Grassley ya ce yakamata masu amfani da shafin su san ta yadda aka sami bayannansu da kuma yadda aka yi amfani da su,” ya kuma ce ya na so ya ji daga Zuckerberg yadda kamfanin zai bambance tsakanin kare bayanan jama’a da kuma samun change-change a fannin
Zuckerberg ya gana da ‘yan majalisar dokoki a sirrance jiya litinin a birnin Washington, ya kuma fidda wani rubutaccen bayani, ya na cewa kamata yayi kamfanin sadarwar yayi iya kokarinsa wajen kare kansa da kuma bayanan masu amfani da shafin FB, ta yadda ba za a iya yin amfani da bayanan ba bisa ka’ida ba
A bayaninsa, Zuckerberg ya ce kamfanin FB ya fara sanar da mutane miliyan 87 da kamfanin sarrafa bayanan Cambridge Analytica ya yi amfani da bayanan su ba tare da saninsu ba
Shugaban Amurka ya bayyana matakin da hukumar FBI ta dauka akan Michael Cojen da 'wani sabon salon rashin kyautatawa
Shugaban Amurka Donald Trump ya maida martani da kakkausan lafazi jiya litinin akan samamen da hukumar binciken Amurka ta FBI ta kaiwa ofishin lauyan sa, Michael Cohen, yana mai kiran wannan matakin “abin kunya, kuma wani “sabon salon rashin kyautatawa”
Hukumar ta FBI ta sami sammacin binciken ofishi da kuma otel din da Cohen ya ke zama don kwace wasu takardun kudi da kuma wasu takardun bayanai, ciki har da wadanda suka danganci biyan kudi dala 130,000 na rufar baki da Cohen ya ba wata ‘yar wasan fina-finan batsa mai suna Stormy Daniels
Masu masaniyi akan batun sun fadawa jaridar Washington Post da ta New York Times cewa ana binciken Cohen akan yiwuwar wata badakalar kudadenn banki
Babban lauyan Cohen, Stephen Ryan, ya fadi cewa binciken na zaman wani bangaren bukatar da mai bincike na musamman Robert Muller ya gabatar, Muller dai ya kwashe shekara daya yana binciken yiwuwar katsalandan Rasha a zaben shugaban kasa na Amurka da aka yi a shekarar 2016, da kuma yiwuwar alakar wadanda suka yiwa Trump yakin neman zabe da Rashar
Shugaban Amurka Trump ya sha alwashin mayar da martani akan harin da aka kai da makamai masu guda cikin sa'o'i 48 bayan wata muhimmiyar shawara da zai yi
A jiya Litinin shugaban Amurka Donald Trump yayi tir da mummunar harin rashin imani da aka kai da makamai masu guba a kasar Syria, yana mai cewar nan da sa’o’I 24 zuwa 48 zai yanke "muhimmiyar shawara" a kan martanin da Amurka zata dauka akan harin
Trump ya fadawa hukumar majalisar ministocinsa a wata ganawa da suka yi a fadar White House cewa, Amurka zata bi diddigi ta gano wanda ya kai harin, ko Syria ce ko Rasha ko Iran ko kuma dukkanin su
Tun da fari, sakataren tsaro Jim Mattis, yace Amurka tana nazarin daukar matakin soji a kan Syria, bayan da Trump ya aike da sakon tweeter a kan cewa za a ga "babban matakin ladabtarwa" kan duk wanda ya kai wannan harin rashin Imani da makamai masu guba, a yankin dake hannun yan tawaye dake kauyen Damascus, harakalla mutane 40 suka halaka a ranar Asabar
Syria dai ta musanta cewa ta yi amfani da makamai masu guba a duk tsaawon lokacin rikicin da aka fara tun a shekara ta 2011
Samamen da FBI ta kai kan ofishin lauyan shugaban Amurka Donald Trump ya sa shugaban cewa samamen tamkar yaki ne akan kasar Amurka kuma abun kunya ne
A wata sabuwa kuma, shugaba Donald Trump ya kira samamen da aka kai kan ofishin lauyansa Micheal Cohen a zaman "abin kunya," yace wannan hari ne akan kasarmu kuma wani "sabon babi sukutum na rashin adalci
Da aka tambayeshi mai yasa bai zai kori mai bincike na musamman kan zargin hadin bakin kwamitin kempensa da Rasha Robert Mueller ba, Trump yace zamu ga abin da zai faru
Yace ina gani wannan wani abin kunya ne kuma mutane da dama suna ganin haka
Wannan wani bita da kulli ne a fili
Trump ya kara da cewa, a lokacin da ya kori tsohon shugaban hukumar binciken manyan laifuka ta FBI Jmaes Comey, "abunda ya tabbata shine matakin da na dauka yayi dai dai
Jaridar Washington Post ta fada jiya Litinin da maraice cewa, anabincike a kan Cohen ne kan yiwuwar zambatar banki, ha'inci, da kuma karya dokokin amfani da kudaden yakin neman zabe,a cewar wani dake da masaniya a kan batun
Hukumar FBI ta kai samame ne a jiya Litinin a ofishin Cohen kuma ta kwace wasu takardu, ciki har da masu alaka da batun lalata da Trump ya yi da wata mashahuriyar mai wasan fina finan batsa
Jaridar New York Times ce ta fara bada labarin samamen da FBI ta kaiwa lauyan shugaba Trump
Shugaban Amurka Donald Trump na sa ran ganawa da shugaban Koriya ta Arewa cikin wannan watan Mayu ko Yuni
Shugaban Amurka Donald Trump yace yana sa ran ganin an gudanar da ganawarsa da shugaban Koriya ta Arewa Kim Jong Un, a cikin watan Mayu ko kuma farkon watan Yuni
Kalaman nasa na jiya Litinin sun biyo bayan kalaman jami’an Amurka dake tabbatar da cewa Kim ya amince ya tattauna batun wargaza makaman nukliya a yankin na Koriya
Wannan ita ce babbar alamar dake tabbatar da shugaba Kim har yanzu a shirye yake ya gana da shugaba Trump tun lokacin da ita Koriya din ta bada shawarar taron koli a watan da ya gabata
Sai dai babu wani karin bayani a kan abubuwan da za a tattauna akai da kuma inda za a yi tattaunawar
Amma kuma jami’an Amurka sun ce kasashen biyu suna tuntubar juna cikin sirri
Trump ya dade yana nanata kiran da a wargaza duk wani shirin Nukiliya a makurdin na Koriya
Yayinda ake sa ran cikin wannan makon ne shugaban kamfanin Facebook Zukerberg, zai bayyana gaban majalisun dokokin Amurka, kamfanin ya sanar cewa zai fara sanarda mutane fiye da miliyan 87 da aka yi anfani da bayanansu ba tare da saninsu ba
A dai dai lokacinda mai kampanin Facebook Mark Zuckerberg a makon nan yake shirin bada bahasi a gaban majalisun dokokin Amurka a kan ayyukan kampaninsa, inda Amurkawa suka farga kan yawan bayanan da irin wadannan kampanonin fasahar suka tattara gameda da su
Kampanin Facebook yace zai fara sanar da mutane miliyon 87 a cikin wannan mako, da aka bada bayanansu ga kamfanin dake baiwa 'yan siyasa shawara watau Cambridge Analytica ba da tareda saninsu ba
Facebook ya kuma fara wasu sauye sauye ta yanda masu amfani dashi zasu kiyaye bayanansu cikin sauki
Duk da cewa wadannan da wasu sauye sauye zasu kara karfafawa masu mu'amala da Facebook gwuiwa gameda tsaron bayanansu, batun yana ci gaba da haska fitila kan tambayar data firgita Amurkawa; wane irin bayanan mutane kampanonin Google da Facebook ke dasu, kuma me suke yi dasu?
Shugaban Amurka Donald Trump ya dorawa Shugaban Rasha Vladimir Putin alhakin harin guban da aka kai Syria tare da lashe takobin cewar za'a ga babbar sakayya
Shugaban Amurka Donald Trump a jiya Lahadi ya dora wa shugaban Rasha Vladmis Putin da kuma Iran laifi game da harin guba na rashin imanin a Syria da ya kashe akalla mutane 40, yayin da ya lashi takobi cewar za a ga babbar sakayya
A wani tofin Allah tsine na ba saban ba a kan shugaban Rahsa, Trump ya fada cewar shugaba Putin na Rasha da Iran sune suke da laifi, domin baiwa Assad da ya kwatanta da dabba goyon baya, yana nufin shugaba Syria Bashar al-Assad
Kwamitin sulhun Majalisar Dinkin Duniya zai yi zama a yau Litinin a kan zargin kai harin, bayan kasashe tara suka bukaci shirya taron gaggawa a kan haka
Kungiyar Tarayyar Turai tace akwai shedar dake nuni cewar gwamnatin Syria zata sake kai sabon harin guba
Amma kuma kafofin yada labarum kasar Syria, sun bada rahoton wani harin makami mai linzami da aka kai da sanyin safiyar yau Litinin akan wani sansanin soja a lardin Homs, suna masu fadin cewa akwai wadanda suka jikatta
Rahotanin sunce an auna harin ne akan sansanin T4 kuma sun dorawa rundunar sojan Amirka laifin kai harin
Jami’an Amirka sun musunta cewa Amuka ce ta kai wannan harin
Tun can farko shugaban Amurka ya ce zai gana da shugaban Koriya ta Arewa idan ya amince ya wargaza shirinsa na mallakar makaman nukiliya da a baya ya rantse babu wanda zai hana kasarsa mallakarsu
A shirye kasar Korea ta Arewa ta ke, ta tattaunawa da Amurka a kan wargaza shirinta na makaman nukiliya, a cewar wani baban jami’in Amurka a jiya Lahadi
Wannan itace babbar alamar dake nuna shugaban Korea ta Arewar Kim Jong Un ya kuduri aniyar ganawa da shugaba Donald Trump, tun bayan lokacin da ita Korea ta Arewar ta gabatar da shawarar gudanar da taron koli a watan da ya gabata
Trump ya fada cewar yana so ya gana da Kim kafin karshen watan Mayu
Sai dai babu wani karin bayani a kan abubuwan da za a tattaunawa akai da kuma inda za a yi tattaunawar
Amma kuma jami’an Amurka sun ce akwai tuntubar sirri tsakanin Wasshington da Pyongyang
A baya, Korea ta Arewa tayi alkwarin dakatar da shirin nukiliyarta bisa yarjejeniyar musayar a bata taimakon abinci da kuma dage mata takunkumin tattalin arziki
Sai dai sau tari Korea ta Arewa tana karya alkawuranta
Wata gobara da ta tashi a dogon benen gidan shugaba Donald Trumpda da ke New York ta halaka mutum guda ta kuma jikkata wasu ma'aikatan kashe gobara hudu
Hukumomi a Birnin New York na Amurka, sun tabbatar da mutuwar mutum guda, kana wasu ma’aikatan kashe gobara hudu sun ji rauni, bayan da gobara ta tashi a katafaren benen gidan shugaba Trump da ake kira Trump Tower
Gobarar ta tashi ne a wani daki da ke bene na 50 a gidan mai jerin benaye 58
Rahotanni sun ce a lokacin da gobarar ta tashi da misalin karfe 5:30 na yamma agogon Amurka a jiya Asabar, babu ko daya daga cikin iyalan shugaba Trump a cikin benen
Benen ya kasance gida ga Trump ga iyalansa a birnin na New York, kuma shi ne hedkwatarsa
“Ba mu san musabbabin tashin gobarar ba, ma’aikatanmu sun haura zuwa sashin, mun ga yadda hayaki ya lullube sauran sashin ginin
” Inji shugaban ma'aikatar kashe gobara ta New York, Daniel Nigro
Ya zuwa yanzu, ba a tantance mutumin da ya rasa ransa a wannan gobara ba, wacce sai da aka yi amfani da ‘yan kwana-kwana kimanin 200 kafin a shawo kanta
Rahotanni sun ce rayuwar mutane hudun da suka ji rauni ba ta cikin hadari
Sojojin Amurka na kara kaimi domin ganin an kakkabe kungiyoyin IS dana taliban dake kasar ta Afghanistan
Sojojin Amurka na kara kaimi wajen yakin da akeyi a Afghanistan na kokarin ganin a fatattaki kungiyar ‘Yan taaddan IS dake arewacin dama kungiyar Taliban da suke Kudanci dama yammacin kasar
Wannan karin matsin kaimin ya biyo bayan Karin kokarin da Afghanistan din keyi ne na ganin ta kakkabe gabadayan kungiyar IS, kana ta kokarta wajen shawo kan kungiyar Taliban da ta kawo karshen banbancin dake tsakanin ta da gwamnati tazo ayi sulhu
Mahukunta suka ce ga bisa dukkan alamu wannan yunkuri na samun nasara musammam ma a arewacin kasar, inda harin ranar Jumaa yayi dalilin mutuwar mutane da dama a arewacin ciki ko harda babban kwamandar kungiyar ta IS Wacce wata bangare ce ta kungiyar dake Afghanistan din
A jiya asabar dai Sojojin na Afghanista sun tabbatar da mutuwar kwamandar na IS wato Qari Hekmutullah, sakamakon harin da aka kai a gundumar Darzab inda yake nan ne daya daga cikin tungan yan kungiyar ta IS
Gwamnan lardin Maulvi Latifullah ya fada wa wannan gidan radiyon cewa ko baya ga kashe Hekmatullah shima na hannun damar sa an kashe shi, domin ko an birne dukkan su biyu a tsakad dare a kusa da wani kauye, inda kalilan daga cikin ‘yan kungiyar ne suka halarci janaizar
Amurka da China, jiga-jigai a fagen kasuwanci, na barazanar shiga mummunar gasar cinakayya da juna
Tuni su ka shiga saka haraji kan kayakin da kowannensu ke kaiwa kasashen juna
Cacar baka irin ta gasar cinakayya ta dada tsanani tsakanin Amurka da China zuwa yau dinnan Jumma’a, inda Shugaba Donald Trump ya yi barazanar saka karin haraji na dala biliyan 100 kan kayan da China ke shigo da su Amurka, yayin da ita kuma China ta yi gargadin cewa za ta ja da Amurka ko ta halin kaka
Jiya Alhamis Trump y ace ya umurci wakilan Amurka a bangaren cinakayya da su dubi yiwuwar kara haraji ma China bayan da Chinar ta fitar da jerin sunayen kayakin da Amurka ke kaiwa Chinar, ciki har da waken soya da kananan jiragen sama, wadanda kudinsu ya kai dala biliyan 50 da cewa su ma za ta saka masu karin haraji
Tun da farko a wannan satin Amurka ta saka haraji kan kayakin China da kudinsu ya kai dala biliyan 50
A wata takardar sanarwa ta yau dinnan Jumma’a, Ma’aikatar Chinakayyar China ta ce muddun Amurka ta dau matakin abin da Chinar ta kira kare kasuwarta, to China za ta “jajirce har zuwa karshen al’amarin ko ana ha maza ana ha mata, kuma labudda za ta rama sosai
Farashin hannayen jarin Amurka ya fadi bayan da Trump ya bayar da umurni na baya-bayan nan kan cinakayya
Darajar Dow ta fadi da maki wajen 400 a cinakayyar karshe
“A maimakon China ta gyara kuskurenta, ta zabi yin illa ga manomanmu da masu masana’antunmu,” a cewar Trump
Da alama tsugune bata kare ba tsakanin Amurka da China saboda shugaban Amurka ya kara saka harajin dala biliyan 100 akan wasu kayayyakin China
A wata sabuwa kuma, shugaban Amurka Donald Trump ya kara zafafa a cecekucen cinikayya da Chana, inda ya umarci hukumar cinikayyar Amurka ta kara kudin haraji na dala biliyon 100 a kan wasu kayayyaki da ake shigowa da su daga Chanan
Wannan matakin ya zo ne kwana daya bayan da Chana ta yi karin haraji a kan wasu kayayyakin Amurka, kamar waken soya da kananan jiragen sama da kudn su ya kai dala biliyon 50
Martanin na Beijing ya biyo bayan haraji da Amurka ta dorawa wasu kayayyakinta dake shiga Amurka da dala biliyon 50 a farkon wannan mako
Kasuwar hannu jari a Amurka ta yi kasa biyo bayan umarnin da Trump na baya bayan nan
Hannayen jari a kasuwar da ake kira Dow Jones sun fadi da kimanin maki dari hudu a cinikin da ake yi bayan da kasuwar ta tashi
Kasuwannin hannayen jari suna ta tangal-tangal hagu da dama ainun cikin 'yan kwanai da suka wuce, sakamakon faragabar yaduwar tankiyar cinikayya tsakanin Beijing da Washington
Shugaban Amurka Donald Trump ya fayyace cewa Amurka ba kokari take ta shiga wani dogon cece-kuce da kasar China kan harkokin ciniki da kasuwancin dake tsakanin kasashen ba
Bayanda China ta tafkawa Amurka harajin da ya kai na Dala milyan Dubu 50, a matsayin maida martini ga irin wannan matakin da Amurka ta dauka kwannakin baya akan China
Trump ya fayyace cewa Amurka ba kokari take ta shiga wani dogon cece-kuce da kasar China ba
A cikin wani sakon da ya aika zuwa ga shafinsa na Twitter ne, Trump yake cewa “Ba yaki muke da China kan harakar cinikaiya ba, wannan yakin an yi shi tunda dadewa kuma mun sha kashi a sanadin shirmen wasu mutanenmu sakarkaru da suka sarrafa tsarin kasuwanci a can baya”
Trump ya ce wannan ne ya jefa Amurka a cikin gibin Dala milyan dubu 500 da take fuskanta a kowace shekara, da kuma baiwa wasu kasashe damar satar fasahohin Amurka na kimanin Dala milyan dubu 300
Ya ce wannan ba abinda Amurka zata kyale a ci gaba da shi bane
Ranar 4 ga watan Afirilun shekarar 1968 wani farar fata mai rajin wariyar launi ya harbe Martin Luther King ,mai rajin kare hakkin bil Adama, har lahira a birnin Memphis
Duk da yake anyi masa kisan gilla, amma ya bar muna kyawawan halayensa na tsare adalci da tabbatar da zaman lafiya, inji Shugaban Amurka Donald Trump, wanda ke magana a jiya laraba, gameda kwarzon yakin kare 'yancin Bil'Adama Rev
Martin Luther King, a zagayowar ranar da aka yi masa kissan gilla shekaru 50 da suka wuce, a'lamarin d a ya auku a birnin Memphis a jhar Tennessee
Kashe King da akayi a shekarar 1968 wanda ya biyo bayan kisan da aka yi wa shugaban Amurka John F Kennedy a shekarar 1963, da kuma shima gwarzon yakin kare hakkin Bil'Adama Malcox X a shekarar 1965, wadannan sun haifar da zanga-zanga a wasu manyan biranen Amurka, ciki ko harda nan Washington D C, da Baltimore, da New York da Detroit, da Chicago da birnin Kansas
A jiya laraba a nan Washington D C, masu zanga zanga sun shiga jerin wadanda suka yi maci cikin lumana daga hasumiyar tunawa da shi king har zuwa babban dandalin taro na kasa anan fadar Amurkan
A birnin Memphis ma anyi gangami domin tunawa da Dr
king tare da masu jawabai, ciki ko harda dan takarar shugaban kasa a jamiyyar Democrat bannie Sanders,wakilai da kungiyar bakar fata 'yan majalisar dokokin ta tarayya,shugabannin addinai, dana kwadago
Shugaban Amurka Donald Trump ya ce gwamnatinsa za ta dauki wani kwakkwaran mataki akan harkar shige da ficen baki a yau Laraba
Shugaba Trump wanda ya bayyana haka a shafinsa na Twitter da safiyar yau Laraba, bai yi cikkaken bayani akan matakan da zai dauka ba
Duk da haka, Trump ya bayyana yadda dokokin kare iyakar Amurka suke da rauni matuka idan aka kwatanta su da na Mexico da Canada ba da suke da karfi sosai,
Shugaban ya yi wadannan kalaman ne kwana daya bayan ya fadawa manema labarai cewar zai tura sojoji zuwa kan iyakar Amurka da Mexico don dakile hanyoyin shige da ficen baki ba bisa ka’ida ba
Ma’aikatar tsaron Amurka ta Pentagon, ta maida martini akan wannan shiri na amfani da sojoji don gadin iyakar kasa, inda wani jami’inta ya ce suna nan suna tattaunawa da Fadar White House akan lamarin
Jiya Talata shugaba Donald Trump na Amurka ya bayyana fatar cewa "zai dasa" da Rasaha, ya furta hakane a lokacinda yake ganawa da shugabannin uku na kasashen da suke yankin Baltic a fadar White House
Shugaba Trump ya buga-kirci da cewa babu "babu shugaban Amurka da ya fishi tsananta wa Rasha" duk da haka ya dage cewa abunda ake bukata shine karin hanyoyin tuntubar juna da shugaban na Rasha, wanda a ganin Mr
Trump zai kasance alheri ga Amurka
Sai dai kwararru sun ce da karuwar zaman dar-dar bayan harin guba kan wani tsohon jami'in leken asiri na Rasha mai fuska biyu a Ingila, yanzu ba lokaci ne da ya dace shugaban na Amurka ya gayyaci Mr
Putin zuwa fadar white House ba
Hukumomin Rasha a Moscow sun musanta cewa su suka kai harin guba a kan dan kasarta a Ingila
A gefe daya,an yanke wa wani lauya dan kasar Dutch dake da zama a Ingila hukuncin daurin wata daya da tarar dala dubu 20, saboda ya shirga wa jami'an lauyan Amurka na musamman dake binciken shishigin da Rasha tayi a zaben shugaban kasar Amurka na 2016 karya
Takobin da bakin haure daga kasashen dake tsakiyar nahiyar Amurka suka lasa sai sun shiga kasar Amurka ya sa Shugaba Trump na shirin aika sojoji kan iyaka da kasar Mexico
Amurka zata tura sojoji zuwa kan iyakarta da Mexico domin dakile kwararar bakin haure zuwa kasar, shugaban Amurka Donald Trump ya gayawa manema labarai haka jiya Talata
Shugaban tare da yawa cikin ministocinsa, ciki harda ministan tsaro James Mattis, Ministan kula da tsaron gida, Kirsten Nielson, da Atoni Janar Jeff Sessions, sun saurari bayanai kan manufar gwamnatin Trump na daukar wannan mataki
Shawarwarin sun hada da tura dakarun kasa da ake kira National Guard, da kuma bukatarmatsawa majalisun dokokin tarayya su zartas da doka da zata toshe duk wata hanya da masu bakar aniya masu safarar mutane 'yan ta'ada da 'yan fasa kwauri zasu iya yin anfani da ita
Ma'aikatar tasaron Amurka da ake kira Pentagon ta ce tana ci gaba da tuntubar fadar White House kan wannan mataki
Bush da Barack Obama sun tura dakarun tsaron kasa da ake kira National Guard zuwa kan iyaka inda suka taimaka da tattara bayanan sirri da sintiri da jirage a zaman tallafi ga jami'an dake tsaron kan iyakokinta
Duk da shawarar da kwararru ke bashi cewa ISIS na iya komawa Syria tare da fargaban kawayen kasar, shugaban Amurka ya hakikance sai ya janye sojojin kasarsa daga Syria
Gameda batun soji har yanzu, shugaban Amurka Donald Trump, yana nan kan bakarsa kan ikirarin da yayi cewa, lokaci yayi na janye sojojin Amurka daga Syria, duk da cewa kawayen Amurka da suke kasar suna kiran da ta sake tunani
"Babban burin mu na zuwa can shine ganin mun kawar da ISIS, Mr
"kusan mun kammala wannan aiki, kuma zamu yanke shawara nan ba da jumawa ba tareda shawara da wadansu, kan abunda zamu yi," shugaban na Amurka ya fada a wani taro da manema labarai da ya yi tareda shugabannin kasashen yankin Baltic su uku
Sai dai wannan matakin janye sojojin Amurkan kawayen Amurka basu goyi bayan haka, ciki ko harda kasar Iraqi da Kurdawa
Da dama suna fargabar hakan zai bar gibi da wasu ciki harda ISIS zasu cike shi
Ahalinda ake ciki kuma, wata mata ta bude wuta a helkwatar kamfanin Youtube a jahar California ta jikkata kanta da mutum uku kamin ta kashe kanta, kamar yadda hukumomi a yankin suka yi bayani
Kwararru sun yi zama akan mahimmancin aikin jarida a Jami'ar George Washington dake nan Amurka inda tsohon daraktan Muryar Amurka David Ensor da Euna Lee ta Sashen Koriya ta Muryar Amurka da babban editan Sashen Hausa na Muryar Amurka Aliyu Mustapha suka yi jawabi
Dalibai da dama na Jami'ar George Washington suka halarci taron domin fahimtar mahimmancin aikin jarida daga kwararru da suka hada da tsohon shugaban Muryar Amurka kuma daraktan aikin jarida da tsaron kasa na Jami'ar David Ensor, da Aliyu Mustaphan Sokoto babban editan Sashen Hausa na Muryar Amurka da kuma Euna Lee mai shirya tsare-tsaren talibijan na sashen Koriya na Muryar Amurka
Ranar 2 ga wannan watan Afirilu aka yi zaman
Tsohon daraktan Muryar Amurka David Ensor ya fara da cewa yayinda muka zamanto masu fadin gaskiya game da kasarmu muke kuma bayar da labari akan kasarmu koda bashi da dadin ji kamar labarin fafutikar kungiyar rajin kare bakaken fata ta Black Lives Matter da yadda 'yan sanda kan kashe bakaken fata da dai sauran batutuwa
David ya ce "gaskiya akwai tabargaza a kasarmu
Akwai abubuwa da dama a kasarmu da ko muma basu birgemu ba"
David ya ci gaba da cewa idan ka fadi gaskiya sai masu saurarenka su dada yawa saboda sun yadda da kai bisa fadin gaskiya game da kasarka da matsalarta
Wasu ma sai su saurareka idan ka yi magana akan kasarsu
Ita ma Euna Lee ta sashen Koriya a Muryar Amurka wadda aikin jarida ya yi sanadiyar zamanta a kurkuku har na kwanaki 140 a Koriya ta Arewa bisa zargin ta tsallaka iyakar kasar ba tare da izini ba, ta ce suna shirin kirkiro da shirye-shirye guda bakwai har da wani na kowane mako na tsawon mintuna 20 inda kwararru zasu shigo su yi fashin baki akan abubuwan dake faruwa a Koriya ta Arewa
Ta kara da cewa mutanen Koriya ta Arewa na marmarin jin labaran duniya
Shiko babban editan sashen Hausa na Muryar Amurka Aliyu Mustaphan Sokoto ya yi jawabi ne akan mahimmancin dan jarida ya iya harsuna daban daban
"Abun da zan ce akan koyon harsuna da alakarsu da aikin jarida a duniyar nan shi ne duk wata kasa tana jin akalla yare uku na makwafciyarta kamar a yammacin Afirka inda ana tafiya da fasfo daya wanda ya taimaka wajen harkokin kasuwanci
Lallai duk dan jaridan da yake jin harsuna da yawa zai yi aikinsa cikin sauki koina yake"
Ya ce kowa a Muryar Amurka yana jin akalla yare uku
Ya ce shi kansa yana jin yare har da na Sabea domin ya yi karatu a can
A karshe daliban sun yi tambayoyi da dama akan ayyukan jarida
Ga Abdoulaziz Adili Toro da karin bayani a wannan rahoton
'Yan gudun hijirar da ke tafiya don neman mafaka sun janyo maida martani daga shugaban Amurka Donald Trump
Gwamnatin kasar Mexico ta ce za ta ba da mazaunin ‘yan gudun hijira ga wani ayarin bakin haure daga kasashen yankin Amurka ta tsakiya, wadanda sakonnin shugaban Amurka Donald Trump a shafinsa na tweeter su ka tada musu hankali kwanan nan, akan bukatar shugaban ta karfafa iyakokin kasarsa
A wata sanarwa daga ma’aikatun harkokin cikin gida da na waje na Mexico suka fidda jiya litinin, sun lura cewa ayarin jama’ar wadanda yawancin daga kasashen Guatemala, da Honduras, da El Salvador suka fito, sun taba yin irin wannan tafiyar ta ayari tun daga shekarar 2010, abinda ke janyo hankali akan ‘yancin ‘yan gudun hijira, musamman wadanda ke guje wa matsanancin yanayin rayuwa a kasashensu don neman mafaka a wasu wuraren
“Manufofi akan baki na kasar Mexico na da karfi sosai, da su ke neman tabbatar da doka, da oda wajen shigowar baki da kuma mutunta ‘yancin jama’a a cewar sanarwar
Babu yanayin da gwamnatin Mexico ta yarda da shigar baki ba bisa ka’ida ba a kasar
Duk da cewa bangarorin biyu sun jaddada cewa ana cigaba da yin shawarwari, babu wani abu a zahiri da ke nuna su na kokarin neman mafita daga cece-kucen nasu
A yayin da rikicin cinikayya tsakanin Amurka da China ke kara zafi, kasashen biyu na maganganu masu zafi amma kuma, a lokaci guda suna ba da tabbacin cewa komai zai daidaita
Duk da tabbacin da ake samu daga kasashen biyu, masu fashin baki a China da Amurka sun rarrabu akan munin yanayin
“A yanzu, kasuwanni na maida murtani, manoma na maida murtani, kungiyoyin cinikayya na maida murtani, kuma yawancin mu na ganin cewa karshenta, da kyar wannan takaddamar ta haifar da Da-mai-ido,” a cewar Dave Swenson wani masanin harkokin tattalin arziki a jami’ar Iowa dake Amurka
Ya cigaba da cewa, “abinda muke gani yanzu tabbas rikici ne, an ja daga, abinda ba mu sani ba, shine har zuwa wane mataki bangarorin biyu zasu kai
Ana sa ran shugaba Trump zai sanar da sabon tsarinsa na haraji da zummar horad da China a kan irin manufofinta na musaya da kuma satar fasahun Amurka da take yi
Ya zuwa yanzu dai babu wani shiri takamaimai da aka fara game da ganawar da ake shirin yi tsakanin Teump da Putin
Sakatariyar yada labaran fadar shugaban Amurka Sarah Huckabee Sanders ta ce shugaba Donald Trump ya bada shawarar anfani da fadarsa ta White House a matsayin wurin da za a yi ganawa tsakaninsa da shugaban Rasha Vladimir Putin
Wannan shawarar ta zo ne ranar 20 ga watan Maris a lokacin wata wayar Tarho tsakanin shugabannin biyu
Bayan wayar, Trump ya ce yana fatan ganawa da Putin nan ba da dadewa ba,” amma bangarorin biyu sun ce babu wani shiri da aka fara don ganawar ya zuwa yanzu
Sanders ba ta dai bada wani karin bayani ba akan shirin ganawar ba
Shi ma hadimin fadar shugaban Rasha ta Kremlin, Yuri Ushakov ya tabbatar da cewa Trump ne ya fara kawo shawarar ganawar da Putin a fadar White House
Taron da kasashen yankin Balti zai zama wa Shugaban Amurka tamkar zakaran gwajin dafi a kungiyar taro ta NATO, saboda ya sha zargin kasashen da kasa adana kashi biyu na tattalin arzikinsu domin tsaro
Za'a haska fitila kan dangantakar Amurka da kawayenta a kungiyar tsaro ta NATO a wannan makon, lokacinda shugaban Amurka Donald Trump zai jagoranci taron koli da kasashen da suke yankin Baltic a fadar White House yau Talata
Kamar yadda bayanai daga fadar white suke nunawa, shugaba Trump tareda shugaba Kersti Kaljulaid na Estonia, da shugaba Raimonds Vejonis,na Lativa, da shugaba Dalia Grybauskaita ta Lithuania sun kimtsa su gudanar da shawarwari don karfafa tsaro, cinikayya, da makamashi, da al'adu tsakanin Amurka da wadannan kasashe kawayenta a kungiyar tsaro ta NATO
Haka nan fadar ta shugaban Amurka tace taron shugabannin zai nuna irin nasarori da kasashen suka samu wajen cika alkawarin bunkasa kudade da suke ware wa domin tsaro kamar yarjejeniyar da suka kulla a karkashin kungiyar ta NATO
A farkon kama aikinsa, shugaba Trump, ya sha sukar kasashen dake cikin kungiyar tsaron ta NATO domin sun kasa ware kashi biyu cikin dari domin harkokin tsaro
Sanadiyar martanin da China ta mayar wa Amurka yayinda ta dorawa wasu kayayyakin Amurka 120 karin haraji da kuma caccakar da Shugaba Trump ke yiwa kamfanin Amazon, hannayen jari sun fadi a kasuwa jiya
Kasuwar hannayen Jari ta Amurka ta sake faduwa ko a jiya Litinin,bayan da shugaban Amurka Donald Trump ya fara sukar katafaren kantin zamani ta yanar gizo, wato Amazon,da kuma martanin China na azawa wasu kayayyaki daga Amurka karin kudin haraji, a rikicin cinikayya dake kara karfi
Kasuwar tayi hasarar maki 589, ta fadi da kamar kashi biyu
A sashen kasuwar na manyan kamfanoni kamar masu hahadar motoci jari yayi kasa da kashi 2
3, yayinda bangaren fasaha da wasu kere-kere ya yi kasa da kusan kashi uku
Shugaba Trump ya tasa Amazon a gaba sosai sau uku a cikin 'yan kwanakin da suka wuce
Kamar yadda watakil ba zaku kasa sani ba, mai kamfanin Amazon Jeff Bezos, shine mai mai kamfanin jaridar Washington Post, jaridar da take wallafa rahotanni kan shugaba Trump da gwamnatinsa, lamarin da bai yiwa shugaban na Amurka dadi ba
Ahalinda ake ciki kuma,China ta kara kudin fito da kashi 25 kan wasu kayayyakin 120 dake shiga kasar daga Amurka, da suka hada da naman alade, kayan marmari,da wasu kayayyaki da kudin su ya kai dala milyan dubu uku
Karin kudin harajin wadda ya fara aiki nan take daga jiya Litinin, a daren lahadi ne hukumomin China suka bada sanarwar daukar matakin, a zaman martani kan karin kudin fito da Amurka ta yi kan karafa da dalma wadda ya fara aiki daga ranar 23 ga watan Maris
Ramuwar gayyar tana zuwa ne a dai dai lokacinda aka shiga zaman dar dar ta fuskar kasuwanci tsakanin hukumomin kasashen biyu
Koda kuwa karin kudin harajin da China tayi ba zai yi wata illa ba ga tattalin arzikin Amurka mai karfin kudi zambar ko trillion 20, matakin zai yi tasiri ko jawo radadi ga wasu sassa na al'umar Amurka
Shugaban Amurka ya yi watsi da shirin da ya kare yara kanana da aka shigo dasu ta barauniyar hanya dake da lakabin DACA saboda ba'a sakarwa jami'an shige da fice mara ba, Mexico kuma tana barin mutane na kwararowa cikin kasar
Shugaban Amurka Donald Trump a jiya Lahadi, yayi kira da a kafa tsauraran dokokin shige da fice,kuma ya lashi takobi cewa zai dakatar da shirin ba matasan da aka shigo da su Amurka tun suna kanana izinin zama kasar, shirin da ake yiwa lakabin DACA a takaice
Trump ya dora a shafinsa na Twitter a jiya da safe cewa ba a sakarwa jami’an tsaro dake sintiri a kan iyaka mara su gudanar da ayyukansu, saboda dokoki da masu sassaucin ra'ayi suka kafa "wanda ya ayyana a kama, daga bisani a saki bakin hauren
Yace lamarin na kara zama mai hadari, yanzu ayari ayari ke shigowa Amurka saboda su amfana karkashin sabon shirin na DACA
An bullo da shirin bada matsuguni ga yaran da aka shigo da su Amurka tun suna kanana ko kuma DACA ne loakcin gwamnatin shugaba Obama kuma shirin ya baiwa yaran da aka shigo dasu Amurka ta barauniyar hanya izinin zama da yin aiki a Amurka
Gwamnatin Trump ta kawo karshen shirin a cikin watan Satumba, amma kuma ta ba majalisun kasar dama su fito da tsari na dindindin a kan makomar masu amfana da shirin
Tun da farko Trump yace zai amince da ci gaban shirin DACA ne, indai majalisun kasar sun tabbatar da kudaden da za a aiwatar da gina katanga a kan iyakar kudancin kasar da Mexico
A wani sakon Twitter da ya aike da safiyar jiya Lahadi, Trump ya dora laifi a kan Mexico cewar bata yin wani abu domin hana bakin haure kwarara zuwa Amurka, kuma yana barazanan dakatar da yarjejeniyar cinikayya da Mexico, saboda hakan
Amurka ta dakile wani yunkurin gudanar da bincike kan zargin da ake yi na cewa Isra'ila ta yi amfani da harsashai na gaske wajen tarwatsa Falasdinawa masu zanga zanga a yankin Zirin Gaza a karshen makon da ya gabata
Amurka ta kawo cikas ga wata bukata da aka gabatar a gaban kwamitin sulhu na Majalisar Dinkin Duniya, bukatar da ta nuna a binciki zargin amfani da harsashai na gaske da dakarun Isra’ila suka yi amfani da su akan Falasadinawa,
A ranar Juma'ar da ta gabata dakarun Isra'ilan suka far wa wadanda suka fita domin yin zanga zanga a yankin zirin Gaza
Wani jami’in diflomasiyan Faransa ne da ke kwamitin ya bayyanawa kamfanin dillancin labaran kasar ta Faransa matakin da Amurkan ta dauka na dakile bukatar ta neman a gudanar da binciken
Hukumomin yankin Falasdinawa sun ce akalla mutane 15 dakarun Isra’ilan suka kashe a ranar Juma’a, sannan sama da 750, sun samu raunuka daga harbin bindiga
A jiya Asabar aka yi jana’izar wadanda suka mutun, inda mahalarta jana’izar suka rika kiran da a dauki fansa
Firai ministan Isra’ila Benjamin Netanyahu, ya jinjinawa sojojin kasar da suka harbi Falasdinawan
A cewarsa matakin, yunkuri ne na kare ‘yancin gashin kan kasar da kuma tabbatar da tsaron al’umar Isra’ilan
An gudanar da zanga-zangar domin nuna kyamar yadda 'yan sanda suka kashe wani dan taliki a Califonia bada hakkin sa ba
Tsohon dan wasan kwallon kwandon nan ne a jiya asabar ya jagoranci zanga-zagar a Sacremento dake jihar Califonia na nan Amurka, inda yake kira da rundunar ‘yan sanda da su bada cikakken bayanin yadda aka kashe Stephen Clark wani bakar fata a ranar 18 ga watan maris
Gangamin na jiya ya biyo bayan irinsa wanda akayi ne a ranar jumaa inda daruruwan masu zanga-zanga bayan an gudanar da bincike mai zaman kansa da ya gano cewa an harbi wannan dan taliki ne wato Clark da harsasai har bakwai a lokaci guda, wanda hakan yayi karo da bayanan da ‘yan sanda suka bayar da farko
Sai dai jamian tsaro sunyi dafifi a wajen wannan zanga-zangar
Mutane masu tarin yawa suka halarci wannan gangamin ciki ko harda budurwan Clark da zai aura, tabi sahun masu zanga-zanga a wurin taron jamaa dake Sacramento
Hakama ranar asabar din da ake gudanar da wannan zanga-zangar yazo dai-da da ranar tunawa da Ceser Chavez, domin jihohi anan Amurka ciki ko harda Califonia na cikin wadanda suka tuna wannan mutumin dan kasar Spaniya wanda ya sanmar da kungiyar manoma
Masu zanga-zangar na ranar asabar suka ce zasu karrama Chavez shida Clark a lokaci wannan zanga-zangar tasu
Wasu Maikatan Amurka dana Birtaniya sun mutu sakamakon tashin wani bom a bakin hanya a ranar alhamis a birnin Manbij
Wasu jamiaan aikin hadin gwiwa dake aiki a kasar Syria, daya Ba-Amurke daya kuma dan kasar Birtaniya sun hadu da ajalin su a sakamakon tashin wani Bomb a bakin hanya a ranar alhamis da daddare, Inji jamiaan kasar Amurka dake kasar, suka ce haka kuma wasu biyar sun samu rauni duka sakamakon wannan tashin bomb din
Wasu daga cikin jamiaan kasar Amurka da basu yarda a ambaci sunayen su ba sun shaidawa kanfanmin dillacin labrai na Reuters cewa an kai wannan harin ne a birnin Manbij dake arewacin Syria
Sai dai bayanan farko da ya fito daga sojojin Amurka bai nuna ainihin inda aka kai wannan harin ba, haka kuma basu bayyana sunaye da kasashen wadanda wannan lamari ya rutsa dasu ba, sai dai kawai suka ce maaikatan hadin gwiwa ne
Mai Magana da yawun sojojin na Amurka Conel Ryan Dillion bai bayyana nan take su wanene keda alhakin kai wannan harin ba amma yace tuni suka tantance binciken su akan wannan harin kuma ba zasu bayyana shi ba a halin yanzu har sai sun kammalla bincike
A cigaba da sauye-sauye da Shugaban Amurka Donald Trump ke yi a bangaren shigi-da-fici, yanzu za a rika tsare mata bakin haure masu ciki
Shugaban Amurka Donald Trump ya soke wani tsari na tsohuwar gwamnatin-Obama, wanda ya hana jami’an shigi-fici tsare mata masu ciki da ake shirin kora daga kasar
Daga yanzu, za a saki mace mai ciki ne kawai, idan jami’an Kwastam da na Shigi-da Fici su ka ga hakan ya dace saboda irin yanayinta
A tsarin baya, bakin haure mata masu ciki, wadanda ke fuskantar kamu, akan yadda a sake su bisa sharadin beli ko kuma saka ido
To amma Shugaba Donald Trump ya bayar da umurnin a cigaba da tsare karin bakin haure mata masu ciki, ya ce hujjarsa kuwa ita ce ana sakinsu da yawa, kuma sam basu gurfana wajen sauraron shari’ar tasa keyarsu
Wannan canjin tsarin, jami’an shigi da fici ne su ka aika shi ga Majalisar Dokokin kasar da safiyar jiya Alhamis, sannan daga baya kuma aka bayar da sanarwar hakan a wata hira ta waya da manema labarai
Korar jami'an diflomasiyar Amurka daga Rasha tare da rufe karamin ofishin jakadancinta dake St Petersburg martani ne bisa abun da Amurka ta yiwa Rashan domin goyon bayan kasar Ingila
Amurka ta fada a jiya Alhamis cewa Rasha bata da hujjar korar jami’an diplomasiyar Amurka a zaman martanin kan korar jami'an Rasshar da Amurka da wasu kasashen yammacin duniya suka yi, saboda zarginta da amfani da makaman guba kan tsohon dan leken asirin Rashar dake zama a Ingila
Fadar shugaban Amurka ta White House ta fitar da sanarwa da maraicen jiya Alhamis cewa abin da Rasha ta yi ya kara sukurkuta dagantakar Amurkan da Rasha
Jami’ar harkokin diplomasiya da hulda da jama’a a ma’aikatar harkokin wajen Amurka Heather Nauert, ita ma ta yi Allah wadai da matakin na Moscow da ministan harkokin wajen Rashan Sergey Lavrov ya sanar da safiyar jiya
Lavrov ya sanar da korar jami’an diplomasiyar Amurka guda sittin, a wani matakin mayar da martani a kan tasa keyar jami’an Rasha daidai wannan adadin da Amurka ta yi
Haka kuma Rashan ta bada umarnin rufe karamin ofishin jakadancin Amurka na birnin Saint Petersburg, tana mai cewa tilas a tsaida aiki a wurin nan da kwanaki biyu
Shugaban kasar Amurka Donald Trump ya sallami sakataren kula da harkokin tsofaffin sojoji
Sauye sauyen shugaban Amurka Donald Trump, na ma’aikatansa ya ci gaba a Jiya Laraba inda ya kori sakataren kula da harkokin tsofaffin sojoji David Shulkin
Shugaba Trump, ya rubuta a shafin sa na tweeter cewa, “Ina farin cikin sanarwar cewa na yi niyyar in zabi mai girma Admiral Ronny Jackson, a matsayin sabon sakataren kula da al’amurran tsofaffin sojoji
Yanzu dai Jackson, wanda shine Likitan dake kula da lafiyar shugaba Trump, kuma wanda ya duba lafiyar sa a kwanan nan, shine zai maye gurbin tsohon sakataren kula da tsofaffin sojojin
Tsohon Shugaban Amurka Barrack Obama, ne ya nada Jackson a shekarar 2013 kuma Donald Trump, ya ci gaba da aiki da shi
Yayinda kasashen duniya ke cigaba da korar 'yan diflomasiyar Rasha akan harin guba da ake zargin Rasha da yi, minisatan tsaron Amurka Jim Mattis ya caccaki kasar ta Rasha akan lamarin
Ministan tsaro na Amurka Jim Mattis ya caccaki Rasha, saboda matakai masu hadari da gangan ci data nuna, yana mai cewa, "abune tabbatacce" cewa hukumomin Rasha a Moscow, sune suka kai hari da makaman guba kan wani tsohon dan leken asirin Rasha shi da 'yarsa a Britaniya
Jim Mattis,ya furta haka ne lokacind yake magana da manema labarai jiya Talata a ma'aikatar tsaron Amurka da ake kira Pentagon, lokacinda suka nemi jin ta bakinsa kan lamarin da ya janyo rikicin difilomasiyya da bai yiwa Rasha dadi ba
Fadar White House ta shugaban Amurka ta fada jiya Talata cewa, fiyeda kasashe 25 ne suka kori 'yan leken asirin Rasha 150, wadanda suke fakewa da rigar difilomasiyya
Hukumomin Amurka dake nan Washington, sun bayyana fatar za'a sami karin kasashe da zasu bi sawun Amurka kan wannan mataki
Tunda farko a jiya Talata, kungiyar tsaro ta NATO ta bada sanarwar ta kori jami'an difilomasiyyan Rasha bakwai, kuma ta hana wasu uku takardun fara aiki, a zaman wani shiri mai karfi daga kasashen duniya kan zargin da suke yiwa Rasha
Rasha dai ta musanta zargin tana da hanu a harin da aka kai da makamai masu guba
Ministan harkokin wajen Rasha Sergei Lavrov, yace Rasha zata maida martani nan da mako daya
Hukumar kidaya ta Amurka na tattara kiyasin adadin jama’a duk bayan shekaru 10, a shekarar 2020 za a sake yin wata kidayar
Sakataren harkokin cinikayya na Amurka, Wilbur Ross ya sanar da cewa duk lokacin da za a sake yin kidayar jama’a a kasar za a sanya tambayar ko mutum dan kasa ne ko a’a
A wani bayanin hukuma da ya fidda a daren jiya litinin, Ross ya ce, ya zabi ya kara da tambaya akan zama dan kasar ne bayan da ma’aikatar shari’a ta bukaci hakan, wanda ta ce matakin na da muhimmanci don samun bayanan da za su taimaka wajen aiwatar da dokokin da zasu kare hakkokin kada kuri’a na tsirarun jama’a a kasar
Sai dai wannan matakin ya janyo suka daga wadanda suke gani tambaya akan zama dan kasa zata sa mutane ba za su shiga kidayar ba, saboda fargaban rashin sanin yadda gwamnati zata yi amfani da bayanan, abinda zai sa ba za a kirga wasu al’ummar kasar ba
Ana amfani da alkaluman kidayar wajen tantance yawan guraben kujerun da za a ba kowacce jiha a majalisar wakilan Amurka da kuma yadda gwamnatin tarayya zata rarraba biliyoyin daloli wajen yin wasu ayyuka
Shugaba Trump ya karyata zargin da wata mai wasan fina-finan batsa ta yi na cewa ya taba nementa
Fadar shugaban Amurka ta fada jiya litinin cewa shugaba Donald Trump “bai yarda da duk zarge-zargen da wata mai wasan fina-finan batsa, Stormy Daniels ta yi na cewa ya kwana da ita sau daya a shekarar 2006 ba," kuma shekaru 5 daga baya aka yi mata barazana akan ta yi shiru gameda wannan alakar
Wani mai magana da yawun Trump, Raj Shah yayi watsi da batun cewa Trump yayi wani laifi, saboda babban lauyansa, Michael Cohen, ya biya mai wasan fina-finan batsar dala 130,000 “kudin toshiyar baki” daga aljihunsa jim kadan bayan zaben shugaban kasa da aka yi a shekarar 2016
“Kudaden diyyar zarge-zargen karya ba a kotu ake biyansu ba,” a cewar Shah, wanda manema labarai suka yi mai caa da tambayoyi, bayan wata doguwar hira da aka yi da Stormy Daniels a tashar talabijin din CBS shekaranjiya Lahadi, a wani shirin turanci da ake kira “60 Minutes”, hirar da ta janyo ‘yan kallo mafi yawa a cikin shekaru 10
Shah ya kuma yi watsi da ikirarin Daniels na cewa a shekarar 2011, a lokacin da ta ke kan hanyar zuwa wajen motsa jiki a Las Vegas da ‘yar jaririyar diyarta, wani mutum da ba ta taba gani ba yayi mata barazana
Lavrov ya dora laifin korar jami’ai dayawa akan matsin lamba daga Amurka
Ministan harkokin wajen Rasha Sergei Lavrov ya fada yau Talata cewa gwamnatin kasarsa zata maida martani akan matakin da gwamnatin Amurka ta dauka na korar jami’an diflomasiyyar Rasha su 60 daga Amurka cikin mako daya, bisa zargin leken asiri
Wasu kasashe 22, ciki harda Faransa, da Jamus, da Poland, su ma sun kori jami’an leken asirin Rasha 77, a cewar fadar shugaban Amurka
Amma banda kasar Australia cikin kasashen, wadda ta sanar yau Talata cewa zata kori jami’an leken asiri 2 da ba a bayyana ko su waye ba
Matakin da Amurka ta dauka, tare da rufe wani karamin ofishin jakadancin Rasha a kasar, maida murtani ne akan Rasha, gameda abinda ma’aikatar harkokin wajen Amurka ta kira keta yarjejeniyar makaman guba da kuma saba dokar kasa-da-kasa, abinda ya hada da harin gubar da aka kai kan wani tsohon jami’in leken asirin Rasha da diyarsa a Burtaniya
Takunsakar da ake zaton zai faru tsakanin Amurka da China da yanzu bai faru ba ya sa kasuwar hannun jari ta hau sama jiya Litinin
Kasuwar sayar da hannayen jari ta Amurka ta hau sama sosai a jiya Litinin, bayan da 'yan kasuwa suka daina ko suka rage tsoron za'a yi fito-na fito tsakanin Amurka da China ta fuskar ksuwanci
Kasuwar da aka fi sani da Dow Jones wacce aka sawa ido sasssanta daban daban har 30 sun cira da kashi daya da rabi a hada hadar d a aka yi a farkon bude kasuwar jiya, yayinda wasu sassan kasuwar suma suka bi sawu
Kasuwnnin hannayen jari a Asiya sun tashi hadin gambiza, amma a turai kasuwannain sun nosa
Kasuwannin kasashen duniyar sun yi warwas a makon jiya, bayan da shugaban Amurka Donald Trump ya bada sanarwar zai kakabawa China haraji kan kayayyaki da take shigo da su Amurka da kudinsu ya kai dala milyan dubu 60
Cibiyar kasuwanci ta Amurka ta sa ido kan kamfanin Facebook domin gano yadda wani kamfani dake Ingila ya samu bayanai akan masu anfani da Facebook har su miliyan 50 saboda wata manufa daban
Cibiyar kula da harkokin kasuwanci ta Amurka jiya Litinin, ta bada sanarwar fara bincike kan yadda kamfanin sada zumunta Facebook yake adana bayanan masu hulda da shi
Wannan ya biyo bayan rahotanni da suke nuni da cewa, anyi amfani da bayanan miliyoyin masu hulda da kamfanin ta hanyoyi da basu dace ba, bayan da suka fada hanun wani kamfani mai tantance dabi'u ko halayyar mutane mai cibiya a Ingila da ake kira Cambridge Analytical
Sanarwar da cibiyar ta bayar ta sa farashin hannayen jarin Facebook sun fadi da kashi biyu, kari kan faduwar darajar hannayen jarinsa da kashi 14 a makon jiya, mataki da ya rage darajar hannayen jarin kamfanin da kamar dala miliyan dubu 90
Galibi dai cibiyar bata sanar da matakan da take dauka na gudanar da bincike, amma ta gaskanta haka, bayan da rahotanni masu yawa a makon jiya suka sanar da cewa cibiyar ta fara gudanar da bincike kan Facebook
Jiya Lahadi kafin su fara wasa 'yan kwallon kwando suka gangami tare da sanya riag dauke da sunan matashin da aka kashe da kalamun cewa "a yi adalci dukanmu daya ne"
'Yan wasan kwallon kwando na Amurka daga kungiyoyin da ake kira Celtics daga birnin Boston, da kuma Sacremento Kings, wadanda suke babban birnin jahar California sun hada kai jiya Lahadi gabannin su fara wasa, suka yi zanga zanga kan yadda 'yan sanda suka harbe suka kashe wani bakar fata wanda baya rike da makami
'Yan wasan sun saka riguna da aka rubuta “A nuna adalci dukan mu daya ne”
A bayan rigunan kuma aka rubuta sunan matashin #StephenClark
Clark ya rasa ransa ne ranar 18 ga watan nan a Sacreento
'Yan sanda suna zargin yana fasa motoci yayi sata, da suka tunkare shi, nan suka harbe shi sau 20, suna zaton yana da bindiga,amma daga bisani aka samu woyar celula ce a hanunsa
Magajin garin Sacremento ya bukci da a gudanar da cikakken bincike
Ahalinda ake ciki kuma,Allah Ya yiwa Linda Brown rasuwa, mutuniyar da yayinda take karama tayi suna domin sunanta ne kan karar da ta kai har kotun kolin Amurka, wanda hukuncin da kotun ta yanke a shari'ar data shiga tarihi, da ake kira Brown V
Board of Education a 1954 ta kawo karshen wariyar launin fata a makarantun Amurka
Ta bar duniya tana da shekaru 76
Jiya Litinin Amurka ta kori jami'an diflomasiyar Rasha su 60 daga kasarta bisa zargin karya dokokin kasa da kasa kana wasu kasashen duniya suka yi hakan ta korar wasu 77
A jiya Litinin, Amurka ta kori jami'an difilomasiyyar Rasha su 60 wadanda take zargin 'yan leken asiri ne da su fice daga kasar nan da mako daya
Akalla wasu kasashe 23 ciki harda da Faransa, da Jamus, da Poland, sun kori fiyeda jami'an "leken asiri" na Rasha 137, kamar yadda Fadar White House ta tabbatar
Matakin da Amurka ta dauka tare da rufe wani karamin ofishin jakadancin Rasha dake birnin Seattle martani ne kan abunda ta ce "mummunar keta yarjejenyar hana amfani da makaman guba, da kuma karantsaye data yiwa dokokin kasa-da-kasa" ta wajen amfani da makaman guba wajen kaiwa wani dan leken asirin Rashan mai fuska biyu tareda da 'yarsa da hukumomin kasar dake Moscow suka yi a Britaniya, kamar yadda ma'aikatar harkokin wajen Amurka ta yi bayani
Rahotanni suka ce shugaban na Amurka wanda ya yi magana makon jiya da shugaban Rasha Vladimir Putin, shi ya dauki shawarar korar jami'an difilomasiyyar
Firayim Ministar Britaniya Theresa May, ta yi marhabin lale da martani da aka tsara, tana mai cewa wannan mataki da kawayen mu suka dauka ya nuna cewa mun tsaya tare kafada-da kafada, wajen aikewa da sako mai karfin gaske ga Rasha cewa ba zata ci gaba ta keta dokokin kasa da kasa ba
Hukumomin Rasha suka ce Shugaba Vladimiri Putin zai yanke shawara kan irin martani d a Moscow za ta yi kan wannan mataki
Amurka ta aza takunkumi kan kamfanoni 23 na wasu kasashe da suka hada da bakwai daga Pakistan akan zargin suna fataucin makaman kare dangi
Ahalinda ake ciki kuma, Amukra ta aza takunkumi kan kamfanonin kasar Pakistan 7, kan zargin suna fataucin makaman kare dangi
Wani reshen ma'aikatara cinikayya ta Amurka da ake kira BIC a takaice shine ya dauki wannan mataki kan kamfanoni 23, guda 15 daga Sudan , daya daga Singapore, sannan da karin bakwai daga Pakistan a bakin kundinta
Amurka ta hakikance Kamfanoni da suke cikin wannan kundi suna aiki da ya saba muradun Amurka ta fuskar tsaro da manufofin ta na kasashen ketare, kamar yadda shafin reshen ma'aikatar a internet ya yi bayani
A gefe daya kuma, ministan tsaron Pakistan ya ce dangantakar da Amurka take so da kasar shi ne ta fuskar aikin soja kadai, maimakon danganataka ta mutuntawa wadda idan akwai matsala data taso za'a zauna a nemi bakin zaren warwareta
Ministan tsaron Khurram Destgir, ya gayawa Muryar Amurka cewa saboda haka ne yanzu dangantaka tsakanin kasar da babbar kawarta China ya kara zurfi, yayinda Islamabad take kara kusantar Rasha
An fitar da hirar da gidan talbijin na CBS ya yi da Stormy Daniels, matar da ta yi fice a fannin hada sinima na nuna tsaraici, inda ta bayyana yadda shugaba Donald Trump ya neme ta da kuma abin da ya biyo baya
‘Yar wasan sinima ta Amurka da ake wa lakabi da Stormy Daniels wacce ke ikirarin ta taba zama budurwar Donald Trump kafin a zabe shi a matsayin shugaban kasa ta fito ta bayyana yadda kawancensu ya kasance
Daniels ta shaidawa shirin “60 Minutes” na tashar talbijin ta CBS a cewa an yi wa rayuwarta barazana a lokacin da ta yi yunkurin fadan labarinta
Ta kuma ce ta karbi kudaden “rufa-rufa” masu tsoka daga lauyan Trump domin ta na tsoron abin da zai samu iyalinta
Stormy Daniels, wacce asalin sunanta shi ne Stephanie Clifford, ta bayyana a jiya Lahadi, a zaman hirar da aka dade ana jira cewa, ta na kan hanyar zuwa wajen motsa jiki ita da ‘yar ta a lokacin da wani da ba ta san ko wane ne ba a zo ya same ta
Ta shaidawa dan jarida Anderson Cooper cewa “wannan mutum ya zo ya same ta ya ce, ki rabu da Trump, ki manta da labarin
A cewar ta mutumin ya kuma a kalli 'yarta ya ce bai zai yi kyau wani abu ya sami mahaifiyar wannan kyakkyawar yarinya ba, inda daga baya sai ya bar wajen
Lamarin dai ya faru ne a wani wajen ajiye motoci a Las Vegas a 2011 ya faru ne jim kadan bayan da ta yi kokarin siyar da labarinta ga wata jaridar tsegumi
Ta ce lamarin ya tsorata ta mutuka, dalilin da ya sa ta ga kamar karbar kudi har dalar Amurtka 130,000 daga lauyan Trump, Michael Cohen shi ne ya fi
Tuni dai shi lauyan na Trump, Cohen, ya musanta cewa an yi wa Daniels wata barazana
Sannan ya ki amsa gayyattar da masu shirya shirin na “60 Minutes” suka yi mishi na ya zo shi ma ya gabatar da na sa bahasin
Yayinda jagoran lauyoyin da suke kare shugaban Amurka Donald Trump, a binciken zaben 2016, ya janye wasu kawararrun da ya gayyata sun ki
Jiya Lahadi shugaban Amurka Donald Trump ya yi watsi da tunanin da ake yi cewa, ya kasa samun gogaggun lauyoyi da zasu kare shi a binciken katsalandan da Rasha tayi a zaben Amurka, duk da cewar wasu lauyoyi biyu da aka bada sanarwar zasu shiga sahun lauyoyi d a zasu kare shi, yanzu ya fasa daukar su
Wani tsohon babban lauyan gwamnatin Amurka Joseph Di Genova, da uwargidansa Victoria Toensing, sun amince a makon da ya gabata cewa zasu shiga jerin lauyoyi da zasu kare shugaban na Amurka
Sa’o’i bayan da Trump ya bayyana farin cikinsa a shafinsa na Tweeter a kan rukunin lauyoyinsa, sai lauyansa Jay Sekulow, ya fada cewa Digenova da matarsa Toesing, basu cikin layuyoyin da zasu kare Trump dangane da zargin hada baki tsakanin kwamitin yakin neman zabensa da kasar Rasha, a zaben shekarar 2016 wai hakan ya taimaka masa ya lashe zaben da kuma zargin yiwa binciken katsalanda da murda gaskiya
Sabuwar gyarar huska a rukunin lauyoyin Trump na zuwa ne bayan kwanaki da jagoran lauyoyin da suke kare shi kan wannan zargi John Dowd ya janye cikin lauyoyin, yayin da wani shahararren lauya a nan Washington, Theodore Olson yaki amsa gayyatar zama daya daga cikin lauyoyin da suke kare Trump
Shugaban Amurka Donald Trump ya ba da umurnin a dakatar da daukar duk wan wanda ya canza jinsin sa aikin soja
Shugaban Amurka Donald Trump ya bada umurnin cewa daga yanzu kar sake daukar duk wani wanda ya canza jinsin sa aikin soja,sai ko idan ya zame babu wani zabi
Wannan umurnin na kunshe cikin wata sanarwan da fadar White House ta fitar, wadda tace sakataren tsaron cikin gida yanzu haka ya kammala tantance wadanda suke da tarihin canjin jinsin su domin wadannan suna da rauni a gudanar da ayyukan soja har na wani tsawon lokaci
Tun a cikin shekarar data gabatane shugaba Trump yayi yunkurin dakile masu canjin jinsin daga shiga aikin soja, amma hakan yayi karo da yunkurin nan na shugaba Obama na amincewa dasu
Trump yayi kokarin ganin wannan ya samu amincewar majilisa amma hakan ya samu kalubale daga harkokin sharar abinda yasa tilas aka fara daukar su acikin watan janairu
Shugaban Amurka Donald Trump yace ba zai kara sawa wata doka iran wadda yasa wa hannu ba jiya jumaa
Shugaban Amurka Donald Trump jiya Jumaa cikin hushi yasa hannu ga dokar data bada damar kashe kudi dala tiriliyan daya da digo 3
Yayi hakan ne ko bayan an dauki tsawon sao’I, cewa za a hau kujerar naki domin ko hakan bai kare bakin hauren nan da aka shigo dasu Amurka ba tun suna kanana, ko kuma yunkurin sa na gina Katanga a bakin iyaka
A wani taron gaggawa na manema labarai da aka shirya a jiya Jumaa a fadar White House, Trump ya shaidawa manema labarai cewa ya dai sawa wannan dokar hannu ne kawai domin ganin hakan zai inganta matakan tsaro duk da cewa bai ji dadin abubuwa da dama dake kunshe cikin wannan Dakar ba
‘’Yace bazan kara sawa wata doka irin wannann hannu ba’’ “Yace bama fa wanda ya karanta dokar wadda take sa’a daya Kenan da samar da ita, wasu mutane ma basu san cewa wannan adadin kudin shine irin san a biyu mafi girma da aka taba samarwa
Sawa wannan dokar hannun dai ya kawar da kulle ayyukan gwamanatin tarayya a daren jiya jumaa
Trump yaci gaba da shaidawa ma manema labarai cewa gaskiya ya duba dinbin tasirin kujerar nakin nan ne yasa har yasa ma wannan dokar hannu, kana kuma ayyukan soja zasu bunkasa kwarai da gaske
Yace wannan matakin zai sa ayyukan sojan Amurka ya kankama tare da samun Karin biya har na wani lokaci mai tsawo
Haka kuma ya kara adadin kudin da maaikatar tsaro zata kashe da wurin dala biliyan 60 daga shekar 2017
Gaba daya dai dokar ta bada damar adadin kudin maaikatar tsaro yakai har dala biliyan dari 7, wanda wannan shine mafi girma a cikin shekaru 15 da suka gabata
Bayan korafe-korafe da kuma fargabar yiwuwar a shiga kazamar gasar cinakayya tsakanin wasu kasashe da Amurka, yanzu Fadar Shugaban Amurka ta White House ta ce za a tsame wasu kasashe daga jerin masu biyan harajin kayan sayarwa
Fadar Shugaban Amurka ta White House, jiya Alhamis, ta bayar da sanarwa game da kasashen da za ta tsame na wani dan lokaci, daga jerin kasashen da za ta saka haraji kan karafa da dalmarsu, da za a fara aiwatarwa daga yau Jumma’a
A farkon wannan watan ne Shugaba Donald Trump ya bayar da sanarwar saka haraji da kashi 25% kan karafan da ke shiga Amurka da kuma harajin kashi 10% kan dalmar da ke shiga Amurka
Kasashen da za a saurara masu na wani dan lokacin sun hada da Argentina da Brazil da Canada da Mexico da Koriya Ta Kudu da kuma mambobin kungiyar Tarayyar Turai
Fadar White House ta ce ta na kan tattaunawa da dukkannin kasashen da ta tsame su din kuma za ta rinka sa ido kan yadda wadannan kasashen ke shigo da kafaransu da kuma dalmarsu
Shugaba Trump zai tsai da shawara ranar 1 ga watan Mayu kan ko zai cigaba da tsame kasashen ko a’a, bisa ga yadda tattaunawar da ake yi da su ta kaya
Kungiyar EU za ta shiga tattaunawar a madadin mambobinta
Jiya Alhamis shugaban Amurka Donald Trump ya amince da kara haraji akan kayayyakin China dake shigowa Amurka da adadin kudinsu ya kai dalar Amurka dubu miliyan sittin a shekara
Shugaban Amurka Donald Trump ya rattaba hannu a kan wata kasida ko kudurin shugaban kasa a jiya Alhamis, da zai fara daukar matakai na dora haraji a kan jerin kayayyaki daga China da yawansu suka kai 1,300, da suke shigowa Amurka da kudinsu ya kai dala biliyon 60
Wannan mataki zai takaitawa China zuba jari a masna’antun fasahar Amurka, wanda hakan zai janyo kwatankwacin yaki ta fuskar cinikayya da China
An yanke shawara haka sakamakon bincike da hukumar cinikayyar Amurka ta gudanar domin tabbatar da ko China na gudanar da harkokin kasuwancinta yanda yakamata ko kuma tana nuna ha'inci ga Amurka
Bayan binciken watanni bakwai, ofishin wakilin Amurka ta fuskar ciniki ya gano cewa manufofin kasuwancin China sun saba ka'idar cinikayya
A wurin sanya hannu a kan yarjejeniyar, Trump yace Amurka tana da fasaha da dama da ake sacewa
Ya kuma dora laifin gibi da Amurka ke samu a huldan kasuwancinta da China wanda a zamaninsa ya kai dala biliyon 375
John Bolton mai ra'ayin mazan jiya, tsohon jakadan Amurka a Majalisar Dinkin Duniya wanda yake da rajin kaiwa Korea ta Arewa hari da Iran, rikakken makiyin Rasha shi ne zai zama mai ba shugaba Trump shawara akan harkokin tsaron kasa
Garanbawul da shugaban Amurka Donald Trump ke yi a fadar White House yana ci gaba, inda shugaban ya sanar da maye gurbin mai bashi shawara a kan harkokin tsaron kasa HR McMaster, da tsohon jakadan Amurka a Majalisar Dinkin Duniya John Bolton
A wani sakon Tweeter da ya fitar da maraicen jiya Alhamis, Trump ya godewa Janar H
McMaster a kan irin kyakywan ayyukansa, ya ce McMaster zai ci gaba da zama abokinsa
Kamin nadinsa, Bolton yana sharhi ne a tashar telbijin ta Fox
Ya shahara wurin a zaman mai ra'yin mazan jiya, inda yake goyon bayan amfani da karfin soji a kan Iran da Korea ta Arewa, kuma rikakken mai adawa ne ga kasar Rasha
A wata sabuwa kuma, manyan Atoni janar na gundumar Colombia nan Washington, da makwabciyarta Maryland, sun baiwa shugaban Amurka Donald Trump takardan sammaci, bisa zargin cewa harkokin kasuwancinsa suna karo da tsarin mulkin Amurka
A farko wannan mako ne aka baiwa Trump takardan sammacin, a matsayinsa na jami’i da kuma matsayinsa na dan kasa
Ana kuma zargin cewa kasuwancin yankin na huskantar matsaloli saboda muhimman baki da suke shigowa yankin, za su gwammace su sauka a O'tel na Trump, don saboda su samun wata alfarma daga shugaban kasar
Lauyoyin Trump suna da makwanni uku su amsa sammacin da aka basu
Shugaban ‘yan sanda na yankin Austin dake jihar Texas a nan Amurka, Brian Manley yace mutumen da ake zargi da kai hare haren bama-bamai Mark Conditt ya bar bidiyo na wani sako mai tsawon mintoci 25 da ya dauka da wayarsa ta hanu kafin ya hallaka kansa
Hukumomi sun yi gargadin cewa watakila har yanzu akwai sauran bamabaman da basu riga sun tashi ba a garin na Austin, amma a yammacin ranar Laraba sun amincice cewa babu raguwar kunshin bam din da ka iya zama barazana ga jama’ar gari
‘Yan sanda sun imanin cewa Conditt shine ne mutumin da ya kai hare-hare shidda da bama-bammai a cikin garin Austin da kewaye a sati uku da suka gabata, inda biyar daga ciki suka fashe kuma suka yi sanadiyuar mutuwar mutane biyu da raunata wasu su biyar
Conditt ya kashe kansa ne yayinda ya saki bam na bakawai a cikin motar sa da safiyar jiya Laraba lokacin da ‘yan sanda suka je kamashi
Yau Alhamis ake sa ran shugaban Amurka Donald Trump, zai rattaba hannu akan wani sabon tsarin ciniki da zai auna kasar China, wanda kuma ake jin zai takalo mummunar jayayya a fagen saye da sayarwa a tsakanin kasashen biyu
Rahottani sun ce Amurka na daukar wannan matakin ne a matsayin martini ga yawan satar fasahun masana’antun Amurka da China ke yi, tana hannuntawa nata kamfanonin
Ma’aikatar ciniki ta kasar China ta ce tana adawa da kudurin Amurka na daukar wannan matakin ita kadai, na chanza tsare-tsaren ciniki a tsakanin kasashen biyu, ta kara da cewa tana fatar kasashen biyu zasu zauna su maganta don neman mafitar da zata yi wa kowannensu daidai
Kasashe da dama suna kuka akan yadda China ke karya wasu ka'idojonkasuwanci duk da cewa ta shiga kungiyar kasuwanci ta duniya a shekarar 2001
Daga yanzu zuwa ko wane lokaci ana sa ran shugaban Amurka Donald Trump zai kalubalanci China kai tsaye, wanda ba mamaki ya rikide ya zamo babban sabani ta fuskar kasuwanci a tsakanin manyan kasashen biyu mafiya karfin tattalin arziki a duniya
Daukar matakin kan China gameda cinikayya, martini ne kan satar fasaha da daukar wasu fasahohin Amurka zuwa ga wasu kanfanonin China, ana sa ran shugaban na Amurka ya bayyana wadannan matakai awani lokaci yau Alhamis
A jajibirin da ake sa ran daukar wannan matakan, Jami'ai nan Amurka sun shaidawa manema labarai cewa an kwashe tsawon wata daya ana bincike, kuma ana wannan binciken ne karkashin sashi na 301 na dokar cinikayya ta Amurka ta 1974, gameda take-taken China ta fuskar kasuwanci
Dama dai da yawan kasashen duniya suna kallon kasar ta China a matsayin wadda ta karya dokokin kasuwancin kasa-da-kasa, duk ko da yake ta shiga cikin kungiyar cinikayya ta duniya a shekarar 2001
Hukumomin kasa da kasa sun juma suna kallon China a zaman kasa wacce take saba dukkan ka'idojin cinikayya tsakanin kasashen duniya, duk da cewa ta shiga kungiyar cinikayya ta duniya a shekara ta 2001
Sai dai yayin da ake jiran wannan tsattsauran matakin daga Amurka, mahukuntar kasar ta China sun ce sun san cewa wannan lamari zai iya musu illa
Ahalind a ake ciki kuma, Amurka da tarayyar turai sun shirya tsaf domin fara wani zagaye na shawarwari da zummar warware dukkan wani sabanin ta fuskar kasuwanci, ciki harda daftarin sabon haraji kan karafa da dalma da Amurka take shirin azawa kan kayayyakin da ake shigo dasu kasar
Yayinda lokacin sabunta yarjejeniyar nukiliyar din Iran ke karatowa Amurka na tattaunawa da kasashen turai da zummar kawo wasu canje canje abun da kuma ita Iran ta ce ba zata amince dashi ba
Amurka ta ce ta yi tattaunawa mai ma ana tsakanin ta da kawayen ta a Turai a cikin satin da ya gabata, akan wasu sauye-sauye game da yarjejeniyar da aka kulla kan shirin Nukilyar Iran, sai dai ta ce tana gudanar da wani shirin na bacin rana, idan shawarwarinsuka sukurkuce, kuma shugaba Donald Trump ya yanke shawara na janye Amurka daga cikin yarjejeniyar da aka kulla a shekarar 2015
Babban jami’in dake kan gaba a wannan tattaunawar daga ma'aikatar harkokin wajen Amurka, Brian Hook, wanda shine Darektan shirya-tsare tsare kan manufofi, ya shaidawa manema labarai jiya Laraba cewa ba zai iya hasashen ko tattaunawa da Amurka da Birtaniya, da Faransa, da Jamus, na cimma wata yarjejeniya da za ta tallafawa ta farko, domin magance abunda shugaba Trump yake kallo a zaman rauni kan daidaituwar ta farko, za'a iya samun haka gabannin kamin nan da watan Mayu
Ranar 12 ga watan Mayu ne dai aka tsayar cewa gwamnatin ta Amurka zata yanke shawarar ko ta ci gaba da aiki da yarjejeniyar ta wajen sassautawa Iran takunkumin karya tattalin arziki, kamar yadda aka amince tsakanin maynayn kasashen duniyar da Iran
Iran tace ba zata amince da wani canji a yarjejeniyar ta farko ba, amma kuma jami’an diflomasiyyar kasashen turai sun nuna cewa zasu goyi bayan wasu canje-canje domin ganin an cimma nasara akan wannan yarjejeniyar
Biyo bayan furucin da Shugaban Amurka ya yi na cewa zai yaki masu sayar da, da kuma yin ta'ammali da miyagun kwayoyi, ministan shari'a ya umurci lauyoyin gwamnayi 93 su nemi hukumcin kisa wa duk wanda aka gurfanar dashi gaban kuliya akan laifin da suka jibanci miyagun kwayoyi
Ministan Shari’a kuma Atoni janar na Amurka Jeff Sessions ya bukaci masu gabatar da kara na gwamnatin tarayya da su bukaci hukuncin kisa akan wasu shari'u masu alaka da madugun miyagun kwayoyi
Jeff dai yana jaddada goyon bayansa ne ga shawarar da shugaba Donald Trump ya bayar game da yaki da mummunar bala'in shaye shayen miyagun kwayoyi data addabi kasar ahalin yanzu
A cikin wata wasika ko shawarwari da ya aikewa lauyoyin gwamnatin tarayya su 93 a duk fadin kasar, Sessions ya ce tilas ne su duba duk wata damar da suke da ita na ganin an shawo kan wannan matsalar shaye-shayen kwayoyi, ciki ko harda duba yiwuwar anfani da hukunci kisa idan yin hakan ya dace
Mutumin da ake zargi da kai hare-haren bam a garin Austin dake jihar Texas ta Amurka, ya mutu ta hanyar tayar da bam a dai-dai lokacin da 'yan sanda suka tunkareshi
'Yan sandan garin Austin a jahar Texas ta nan Amurka sun ce mutumin da ake zargi da kai hare-haren bama-bamai a garin na Austin ya mutu bayan da ya saki bom a cikin motarsa yayin da ya ga yan sanda suna tunkarar sa
Shugaban yan sandan garin Austin, Brian Manley ya fadawa manema labarai cewa Hukumar yan sandan tana da yakinin ainihin kamannin wanda ya saki bomb din wanda suka ce wani matashin namiji ne farar fata dan shekara 24, an ga motar shi a wani otal kusa da garin Austin ranar Talata da daddare zuwa safiyar Laraba kafin ya je ya tada bom din
Madugun ‘yan sandar ya tabattar da cewa sun yi yakinin matashin ne ke ta tayar da bama-bamai a garin Austin din tun daga ranar biyu ga watan nan na Maris, wanda har mutane biyu suka rasa rayukansu a ciki, wasu hudu suka sami raunuka
Yayinda yake karban bakuncin Yariman Saudiya Muhammad Bin Salaman shugaba Donald Trump ya ce a shirye yake ya yi watsi da yarjejeniyar da aka cimma akan nukiliyar Iran har da fadawa Yariman ya sa ido ya ga abun da zai faru
Shugaban Amurka Donald Trump bisa dukkan alamu a shirye ya ke ya yi watsi da shawarwarin da manyan hafoshin mayakan Amurka suke bashi, yayinda gwamnatinsa take ci gaba da tunanin hanyar da ta fi dacewa ta tunkarar Iran
Trump yana fuskantar wa'adin ya sake sabunta yarjejeniyar da Amurka da wasu kasashen duniya suka kulla da Iran
Jiya Talata shugaban ya nuna cewa bashi da fargabar ya janye Amurka daga yarjejeniyar, idan sauran kasashe da aka kulla yarjejeniyar da su basu amince a gudanar da sauye sauye kan yarjejeniyar ba
"Abububawa marasa kyau suna faruwa a Iran, shugaban na Amurka ya fada, yayin da yake karbar bakuncin Yerima mai jiran gado na Saudiyya Mohammed bin Salman, wanda ya kai masa ziyara a fadar White House jiya Talata
"Batun sabunta yarjejeniyar zai taso wata mai zuwa, zaka ga abunda zai faru," shugaban na Amurka ya fada
Duk da ja masa da kunne da masu bashi shawara kan harkokin tsaro suka yi, Shugaban Amurka Donald Trump ya taya shugaban Rasha murna kan lashe zaben shugaban kasarsa karo na hudu
Shugaba Donald Trump na Amurka ya taya takwaran aikin na Rasha murnar nasarar da ya samu na sake zabensa
Trump ya mika masa sakon tayin murnar a wata tattaunawar da shugabannin biyu suka yi ta wayar tarho jiya Talata, har suka amince zasu gana a wani lokaci nan bada jumawa ba
"Wata kila zamu gana nan bada jumawa ba, domin mu tattauna kan batun makamai, mu tattauna kan gasar tara makamai
" Shugaban na Amurka ya gayawa manema labarai kamin ya gana da Yerima mai jiran gado na saudiyya Mohammed bin Salman
Trump ya ce gasar kera makaman "yana so ya wuce makadi da rawa," amma Amurka, ba zata kyale wata kasa ta mallaki ko kusa da abunda Amurka ta mallaka ba
" Cikin wasu batutuwa da shugabannin biyu zasu tattauna akan su sun hada da batun Ukraine, da Syria, da Koriya ta Arewa, inji shugaban na Amurka
A tattaunawar da shugabannin biyu suka yi ta wayar tarho, shugaba Trump ya jaddada muhimmancin kawar da makaman Nukiliya a zirin Koriya
Wata sanarwa daga fadar Kremlin, a jiya talata, ta ce,shugaba Trump, da Putin sun yi magana kan muhimmancin aiki tare a kasa-da kasa domin yaki da ta'addanci,takaita yaduwar makaman kare dangi, da kuma hada kai ta fuskar tattalin arziki
A karo na shida wani bam ya sake fashewa a wurin tantance kunshe kunshen sakaonnin kamfanin Federal Express, kafin wannan wani ya fashe a wani shago dake sayar da kaya araha domin taimakawa marasa karfi
Rahotanni daga Jihar Texas a nan Amurka sun ce 'Yansanda a birnin Austin sun garzaya inda wani bam ya tashi a wani kantin sayar da kayayyaki da rahusa da zummar taimakawa marasa karfi da ake kira Goodwill
Jami'an kiwon lafiya sun ce an kai mutum daya asibiti, "raunukan da yaji suna da tsanani" amma ba'a jin hakan zai kai shi ga rasa ransa
Wannan shine karo na shida da ake fuskantar irin wadannan fashe fashen bama=bamai cikin mako uku da suka wuce,mutane biyu sun halaka sakamakon wadannan hare haren, da jikkata wasu hudu sosai
A daren Litinin, wani kunshi da aka aika ta kamfanin Federeal Express, ya fashe a wani wurin tara sakonnin kusa da birnin San Antonio, mai tazarar kilomita 96 daga Austin
Babu wanda ya jikkata a wannan fashewar
Kunshin ya fashe ne akan rariyar da take tantance sakonni
Rahotanni sun ce kunshin an aika shi zuwa birnin na Austin ne
Kuri'ar jin ra'ayin da aka kada a Koriya ta kudu ta nuna cewa yawancin mutanen kasar na goyon bayan babban taron da za a yi tsakanin shugabannin koriyar ta arewa, da ta kudu da kuma shugaba Trump
‘Yan kasar Koriya ta Kudu na cigaba da bayyana kwarin guywarsu akan yiwuwar cimma yarjejeniyar zaman lafiya biyo bayan shawarar ban mamaki da shugaba Donald Trump ya yanke, ta amincewa ya gana da shugaban Koriya ta arewa Kim Jong Un don warware takaddamar da ake yi akan makaman nukiliya a mashigen Koriya
“Babu wanda ke fatan yaki, ba Koriya ta arewa ba, ko Koriya ta kudu, ko ma kasashen dake kewaye da su
Don haka ina gani za a sami nasarar cimma zaman lafiya,” a cewar wani mazaunin birnin Seoul Jang Soon-ae yau Talata
Fiye da kashi 70 na mutanen da suka bayyana ra’ayoyinsu a kuri’ar jin ra’ayin da aka kada kwanan nan na goyon bayan taron kolin da ake sa-ran yi tsakanin Kim da shugaban Koriya ta kudu Moon Jae-in a watan Afirilu, da kuma wanda za a yi a watan Mayu tsakanin Kim da Trump
A watan Nuwamban shekarar 2017, Koriya ta arewa ta dakatar da gwaje-gwajen makaman nukiliya da masu linzame masu tsanani da ta kwashe shekaru biyu tana yi, gwaje-gwajen da suka maida hankali akan kirkirar makami masu linzame, masu cin dogon zango da zasu auna ciki-cikin Amurka
Jami’an tsaro sun yi tayin bada tukwicin dala 100,000 ga duk wanda ke da bayanin da zai sa a kama, a kuma hukunta wadanda ke da hannu a hare-haren kwanan nan
Wani bam da aka nannade a cikin kwali ya tashi a wajen ginin ofishin aika sakonni da ake kira FedEx da turanci a daren jiya, kusa da birnin San Antonio, dake jihar Texas a Amurka, inda hukumomi ke kokarin gano ko harin na da alaka da wasu fashe-fashen bama-bamai da suka faru kwanan nan a birnin Austin, da shima yake a jihar ta Texas
Mutum daya ya jikkata a harin da aka kai na baya-bayan nan
Jami’an tsaron birnin tarayya na wurin da harin ya faru yanzu haka
Rahotannin sun nuna cewa Austin aka shirya kai kwalin bam din, birnin da aka kai hare-haren bam har sau hudu a cikin watan nan
Hukumomi sun ce mutane biyu, masu kimanin shekaru shirin da ‘yan kai ne harin na baya-bayan nan ya shafa, a babban birnin jihar dake kudu maso yammacin Amurka
Babban jami’in ‘yan sandan Austin, Brian Manley ya ce duka mutanen biyu sun sami munanan raunuka sanadiyar harin da aka kai, amma suna samun sauki a wani asibitin garin da ake kula da su
‘Yan sanda kuma na binciken yiwuwar ko harin bam din na da alaka da laifin nuna kiyayya
Hare-hare uku da aka kai da farko sun kashe wasu Amurkawa bakar fata biyu, sai kuma wata tsohuwa ‘yar Hispaniyya dake asibiti rai hannun Allah
Amma wadanda da hari na baya-baya ya shafa turawa ne
Hukumar FBI da wasu hukumomin na ci gaba da neman wanda yake tada bamabamai a birnin Austin dake jihar Texas
Masu gudanar da bincike na Amurka sunce bom din da ya tarwatse ranar lahadi da yamma a birnin Austin na jihar Texas, an tada shi ne da wata waya,kuma yafi sauran uku da suka tashi a baya nagarta
Hukumomi sunce mutane biyu ‘yan shekaru kimanin ishirin sun ji rauni a fashewar ta baya bayan nan da ta auku a jihar dake kudu maso yammacin Amurka
Babban Jami’in ‘yan sandan birnin Austin, Brian Manley yace dukansu sun ji munanan raunuka a hadarin, sai dai suna da cikin hayacinsu a asibiti inda ake masu jinya
Jami’in hukumar binciken manyan laifuka ta Amurka Christopher Combs, yace amfani da wayar a tada bom din na baya bayan nan ya sauya lamura
Ba wani rukunin mutane ake aunawa ba
‘Yan sanda suna kuma bincike kan ko hare haren bom din, yana da alaka da nuna wariya
Fashe fashen uku na farko sun kashe maza bakaken fata biyu, suka kuma jiwa wata mace yar shekaru saba’in da biyar, mai jinsin Spaniya rauni, wadda take kwance rai kwakwai-mutu-kwakwai
Sai dai wadanda harin na baya bayan nan ya rutsa dasu turawa ne
Hukumomi sun yi tayin bada tukuicin dala dubu dari ga duk wanda zai bada bayanin da zai kai ga kamawa da hukumta wadanda ke da alhakin fashe fashen
Duk da ci gaba da kushewa shugaban kwamitin bincike na musamman Robert Mueller da Shugaban Donald Trump yake yi, fadar White House ta musanta cewa, yana niyar korar shugaban kwamitin dake bincike, ko an aikata laifi a huldar kwamitin yakin neman zaben shugaban kasa na Trump a shekara ta dubu biyu da goma sha shida da Rasha
Mataimakin sakataren watsa labarai a Fadar House Hogan Gidley, ya shaidawa manema labarai a cikin jirgin sufurin shugaban kasa jiya Litinin cewa, “Babu wata tattaunawa da aka yi, ko hira, game da cire Mr
Kakakin ya bayyana bacin ran shugaban kasar da binciken da ake gudanarwa kan ko kwamitin yakin neman zaben Trump din yayi wata hulda da bata dace ba da ‘yan kasar Rasha
“Shugban kasar ya hakikanta cewa, wannan ce bita da kullin siyasa mafi girma a tarihi”, inji Gidley, ya kara jadada abinda shugaba Trump ya wallafa a shafinsa na twitter da safe
Yadda Trump yake caccakar Mueller a dandalin sada zumunci ya haifar da damuwa cewa, mai yiwuwa shugaban kasar zai cire shi, abinda zai haifar da rudani ga kasar Amurka, ta fuskar tsarin mulki, bisa ga cewar ‘yan majalisa, da masu sharhi kan harkokin sharia, da kuma masana tarihin shugabancin Amurka
A wani jawabi da aka dade ana jiran jinshi, Shugaban Amurka ya fito fili ya bayyana shirin yaki da miyagun kwayoyi da ka hada da hukumcin kisa
Shugaban Amurka Donald Trump ya bayyana wani shiri jiya Litinin, da aka dade ana jira, na shawo kan matsalar miyagun kwayoyi
A wani jawabi da ya gabatar a Manchester jihar New Hamshire, Trump yayi alwashin samar da yanayi da yara zasu girma ba tare da fuskantar matsalar miyagun kwayoyi ba, yace, “zamu hada hannu mu shawo kan dogaro ga miyagun kwayoyi a Amurka baki daya”
Trump yace idan ana so haka ta cimma ruwa, tilas ne a shiga kafar wando daya da dillalan miyagun kwayoyi
Yace, “idan bamu tsaya da gaske kan masu safarar miyagun kwayoyi ba, aikin banza muke yi
Matakin da za a dauka kuma ya hada da aiwatar da hukumcin kisa”
Senatocin Amurka biyu, sun-kara jiya Lahadi, gameda mutanen biyu da shugaba Donald Trump ya zaba, watau Mike Pompeo, darektan hukumar leken asiri na Amurka watau CIA , ya zama sabon sakataren harkokin wajen Amurka, yayinda Gina Haspel, zata karbi ragamar iko, a hukumar ta CIA
Idan har majalisa ta amince da nadinta, Haspel zata zama mace ta farko da zata jagoranci hukumar CIA a tarihin hukumar na tsawon shekaru 70
Senata Lindsey Graham, mai wakiltar jahar Carolina ta Arewa, yayi hasashen duka mutanen biyu zasu sami amincewar majalisar dattijai
Yayi watsi da takwaran aikinsa Senata Rand Paul daga jahar Kentucky, a "zaman "saniyar -ware" tsakanin sauran senatoci 'yan Republican
Shi ma Senata Paul a cikin shirin na CNN, ya bayyana adawarsa da nadin Pompeo, saboda yana goyon bayan Amurka ta jagoranci juyin mulki a wasu kasashe
Yayinda Gina Haspel kuma, ana alakanta ta da cin zarafin mutane da ake tsare da su kan zargin ta'addanci a wasu wurare kebabbu a kasashen waje
Senata Paul yace zai yi iya kokarinsa na ganin basu kai labari ba a majalisar dattijan, inda senatoci 'yan Republican suke da 'yar karamar rinjaye; senatoci 51-yayinda Democrat suke da wakilai 49
Shugaban Amurka Donald Trump ya zargi mai binciken zaben 2016 na musamman Robert Mueller da son zuciya saboda wai akwai rikakkun 'yan Democrats cikin masu taya Mueller binciken duk da cewa shi Muellern dan Republican ne
Ahalinda ake ciki kuma, shugaban Amurka Donald Trump, ya zargi mai bincike na musamman Robert Muller, da nuna son zuciya ta siyasa a cikin aikinsa na binciken ko akwai wata alaka tsakain kwamitin kemfen na Trump a zaben shekarar 2016, da Rasha, da kuma neman sanin ko shugaban na hana ruwa gudu ko yin murdiya ga aikin binciken
Trump yace mai yasa kwamitin Muller ke aiki da rikakkun yan Democrat 13, wadanda aka san su cikakkun magoya bayan Hillary ne, amma kuma babu wani dan Republican ko daya
Yace a cikin wannan lokaci an kuma kara wani dan jam'iyyar Democrat daya, shin wannan adalci ne? Amma har iyau babu wata alaka hada baki da aka gano! Trump ya fadi haka ne a cikin daya daga cikin sakwanninsa na Tweeter a karshen mako, da yake tunawa da nasarar da ya yi a kan abokiyar karawarsa Hillary Clinton, da kuma yanda yake yiwa binciken kallon hadarin-kaji, da aka kwashe shekara guda da rabi ana gudnarwa
Sai dai Trump kasa tuna cewa, a wani lokaci Muller cikakken dan jami’iyar Republican ne kuma a Amurka ana masa kallon lauyan da babu ruwansa da siayasa a aikinsa, wanda bincikensa a kan kemfen Trump ke samu goyon daga 'yan Democrat da wasu manyan yan Republican, wadanda suka bayyana goyon bayan su a kan yanda Muller yake gudanar da binciken, yayinda suka fito a wasu shirin labarai na jiya na talabijin a jiya Lahadi
Ana ci gaba da sharar fage domin ganin an hada shugaba Donald Trump na Amurka da takwaran aikinsa, Kim Jong Un na Korea ta Arewa domin tattaunawa kan shirin makamin nukiliyan Korea ta Arewan
A yau Lahadi, kafofin yada labarai a Korea ta Kudu, sun ruwaito cewa, wani babban jami’in kasar Korea ta Arewa ya kama hanyarsa ta zuwa kasar Findland domin haduwa da wasu tsoffin jami’an diplomasiyyar Amurka
Hakan na faruwa ne, bayan da wata tawagar jami’an Korea ta Arewa suka kammala wata tattaunawa ta kwanaki uku, da jam’ian diflomasiyyar kasar Sweden
Wannan tattawaunawa ana ganin ita za ta share fagen ganawar shugaba Donald Trump da takwaran aikinsa na Korea ta Arewa, Kim Jong Un
Kamfanin dillancin labaran Yonhap na Korea ta Kudu, ya ruwaito cewa an ga mataimakin shugaban da ke kula da hulda tsakaninn Korea ta Arewa da yankin arewacin Amurka, Choe Kang II, a filin tashin jirage na kasa da kasa, da ke Beijing
Daga baya anga ya shiga jirgi ya kama hanyarsa ta zuwa Findland
Majiyoyi da dama sun bayyana cewa tsohuwar Jakadiyar Amurka a Korea ta Kudu, Kathleen Stephen, na daya daga cikin tsoffin jami’an diflomasiyan Amurka da za su gana da jami’in na Korea ta Arewa a kasar ta Findland
Da alamar za a bude wani sabon babi a rikicin Amurka da Rasha bayan da Rasha ta mai da martani saboda takunkumin da Amurka ta kakaba ma ta
Rasha za ta kara yawan sunayen Amurkawan da za ta ladabtar, a martaninta kan takunkumin da aka kakaba ma wasu ‘yan Rasha da aka zarga da yin katsalandan a zaben Amurka
Kamfanin dillancin labaran Rasha RIA Novosti, ya ruwaito Mataimakin Ministan Harkokin Wajen Rasha Sergei Ryabkov na fada yau Jumma’a cewa, kasar Rasha na kan shirya takunkumin da za ta kakaba kan wasu da ta kira, “Ayarin sabbin Amurkawa masu wargi,” da kuma yiwuwar ta dau “karin matakai
Ryabkov ya zargi Amurka da yin barazana ga kwanciyar hankalin duniya, to amma ya ce burin Rasha shi ne cigaba da tattaunawa da Amurka, duk kuwa da daukar matakin ramuwar gayya da ya zama tilas gareta saboda abin da ta kira, “taurin kan Amurka a siyasance,” a cewar kafar labaran RIA
Jiya Alhamis gwamnatin Trump ta bayar da sanarwar kakaba takunkumi kan wasu ‘yan Rasha 19 da kamfanoni 5, da ake zargi da shiga sharo-ba-shanu a zaben Amurka na 2016
Amurka ta kuma bi sahun kasashen duniya wajen yin tir da Rasha, saboda kai hari da aka yi a Burtaniya da guba, wanda ake zargin Rashar ce da aikatawa
A karon farko Amurka ta kakaba wa Rasha takunkumi akan kutsen zaben 2016 tare da yi allah wadai da kai hari da guba akan wani tsohon dan liken asiri cikin kasar Birtaniya
Gwamnatin Amurka tabi sahun sauran kasashen duniya wurin yin ALLAH waddarai da harin da kasar takai da wani sinadari mai guba a Birtaniya ga wani tsohon mai leken asiri
Haka kuma wannan ne karo na farko da Amurkan ta kakaba takunkunmi ga kassar ta Rasha akan zargin ta da aka yi mata game da kutse a harkokin zaben Amurka
Da Manema labarai suka tambayi shugaba Donald Trump game da guban da aka sa ma wani tsohon mai liken asirin a Salisbury, sai yace ga bisa dukkan alamu kasar Rasha ce ta aikata wannan aika-aikan
Kana ya bayyana wannan yunkurin kissan na wannan tsohon mai liken asirin a babban abin bakin ciki, yace Amurka ta dauki wannan batu da muhimmamci kamar yadda sauran kasashen duniya suka yi
Sai dai da farko shugaba Trump yayi dari-dari wajen sukar shugaba Puttin ko kuma daukar mataki mai tsanani game da wannan batu
Dafarko dai shugaba Trump ya fada ya nanata cewa ba ko wane alaka tsakanin tawagar kwamitin yakin neman zabensa da kasar ta Rasha, don haka binciken ma da Amurka keyi akan wannan zargin ba kome bane illa bita da kulli
A jiya ne dai Amurka tabi sahun kasashe kamar su Birtaniya, Faransa Jamus na goya wa Birtaniyan baya akan cewa Rasha ke da alhakin kai harin sinadarin nan mai guba ga tsohonmai liken asiri
Gadar da aka gina domin taimakawa daliban Jami'ar Florida International University dake Miami Florida ta rushe kashe mutane hudu tare da jikata wasu guda takwas
Wata gada da ake bi da kafa wadda aka kammala ginawa da kwana daya a Miami, dake jihar Florida a nan Amurka ta rufta jiya Alhamis, kuma ta murkushe motoci
Jami’an ‘yan sanda sunce tuni ake ta gudanar da ayyukan ceto a wannan wurin dake tsakanin babban harabar jami’ar kasa da kasa dake Florida, da kuma wurin kwanan dalibanta
Motoci masu daukan kaya masu nauyi da tono kurakusai da ma karnukan ‘yan sanda suna cikin sahun abubuwa da ake ta anfani dasu wajen wannan aikin ceton
Shugaban hukumar kashe gobara dake Miami, Dave Downey yace an samu gawarwakin mutane hudu da akan gadar da ta danne kana an kai wasu mutanen 8 asibiti
Haka kuma ‘yan sanda sunce motoci 8 ne gadar ta danne
An gina gadar ne da niyyar saukaka wa daliban jami’ar ta Florida yawan gitta titin dake gaban makarantarsu mai yawan samun cincirindon motoci, wanda sau tari tsallake shi yake zamewa wani jan aiki, domin ko layin motoci 8 ne ke gilmayya a lokaci guda
Ministan harkokin wajen Koriya ta Arewa Ri Yong Ho ya nufi Sweden a balaguron da ake jin zai share fagen yiwuwar a yi taron koli tsakanin Shugaban Amurka Donald Trump da shugaban Koriya ta Arewa Kim Jon Un
Yau Alhamis ake sa ran Ri, zai isa Stockholm, inda zai kwashe kwanaki biyu yana tattaunawa da takwarar aikin sa ta Sweden Margot Wallstrom
Sweden na wakiltar muradun Amurka ta diflomasiyya, da Canada da Austarlia a ofishin jakadancin kasar dake Koriya ta Arewa
Ma'aikatar harkokin wajen Sweden tace ziyarar Ri "zata bada gudummuwar" tabbatar da an ai watar da kudurin kwamitin sulhu na Majalisa Dinkin Duniya, wadda tayi Allah wadai da hukumomin Pyonyang, kan shirin nukiliya da kuma makamai masu linzami na kasar
Shugaba Trump ya bada sanarwar bazata a satin da ya gabata inda yace zai gana da shugaba Kim Jong Un a karshen watan Mayu, amma ba'a bada sanarwar wuri da kuma ranar da za'a yi taron kolin ba
Biyo bayan kashe dalibai da wasu malamai 17 a wata makarantar sakandare dake jihar Florida duka ilahirin daliban sakandaren kasar Amurka suka yi gangami jiya a duk fadin kasar suna cewa kashe kashen da ake yi ya isa haka
Dubun dubatan dalibai a duk fadin kasar Amurka, da dama suna ta cewa- Ya isa haka”-sun fice daga makarantunsu jiya laraba domin zanga zangar nuna bacin ransu da yadda majalisa ta gaza daukar matakan kai tsaye, na shawo kan hare haren da ake kaiwa da bindiga
An fara zanga zangar ne da karfe goma na safe agogon yankunan kasar, a makarantu kimanin dubu uku
Galibi an gudanar da zanga zangar ne na tsawon mintoci goma, na karrama kowanne mutum guda da aka kashe a makarantar sakandare ta Dauglas a Parkland, jihar Florida, wata guda da ya shige
Wadansu dalibai sun rike kwalaye dake dauke da rubutu cewa, ‘jininmu yana hannuwanku” suka kuma yi allahwadai da kungiyar masu sayar da makamai ta Amurka
Wadansu daliban sun bayyana fargaban cewa, mai yiwuwa suna cikin wadanda zasu rasa rayukansu a harin kai mai uwa da wabi da za a kai kan wata makaranta nan gaba, suka kuma shaidawa manema labarai cewa, abin ya ishe su
An kuma yi zanga zanga a majalisar dokokin kasa ta Amurka, inda shugabar marasa rinjaye a majalisar wakilai Nancy Pelosi ta tarbi masu zanga zangar, a fadar White house kuma, daliban sun juyawa fadar shugaban kasar baya shiru
Shugaba Donald Trump baya gida a lokacin
Malamai da dama, da iyayen daliban da jami’an gudanar da harkokin ilimi sun shiga sahun masu zanga zangar
Sai dai jami’an makaranta sun gargadi dalibai da cewa, za a iya dakatar dasu daga makaranta domin barin azuzuwansu ba tare da izini ba
A wani al'amari da zai kara ma 'yan jam'iyyar Dimokarat gwiwa, tankarar Majalisar Dokokinsu na Pensylvania, ya kama hanyar doke na Republican
Dan takarar jam’iyyar Dimokrat Conor Lamb ya yi shelar yin nasara da safiyar yau Laraba, a zaben Majalisar Wakilan Amurka na musamman na kujerar wata gundumar da ke wajen Pittsburgh a jahar Pennsylvania
Saidai har yanzu jami’an zabe bas u fitar da sakamakon karshe na zaben na jiya Talata ba, kuma da wuya kafofin yada labarai su iya hasashen wanda zai yi nasara saboda tazarar da ke tsakanin ‘yan takarar, wato Lamb na Dimokrat da Rick Saccone na Republican, ba ta da yawa
Zuwa daren jiya, a lokacin da ake kidaya kuru’un wadanda su ka kada daga nesa, Lamb na jam’iyyar Dimokrat na kan gaba da adadin kuru’u 500 daga cikin kuru’u sama da dubu 227 da aka kidaya
Lamb, wani tsohon sojin ruwan Amurka dan shekaru 33 da haihuwa kuma tsohon lauya mai gabatar da kara, ya ayyana nasara a jawabinsa ga magoya baya, inda y ace da su, “We yi nasara
Michael Richard Pompeo, wanda aka fi sani da Mike Pompeo, shi ne mutumin da shugaban Amurka Donald Trump ya zaba ya maye gurbin Sakataren harkokin wajen Amurka, Rex Tillerson da aka kora
Bayan da shugaban Amurka Donald Trump ya sallami tsohon Sakataren harkokin wajen kasar, Rex Tillerson daga mukaminsa, ya nada shugaban hukumar leken asirin kasar ta CIA, Mike Pompeo
Ga wadanda ke bibiyar siyasar Amurka, Pompeo ba bakon suna ba ne a sha’anin gudanarwa a Amurka, domin an jima ana damawa da shi
Pompeo ya taba yin wa’adi uku a majalisar dokokin Amurka a karkashin jam’iyar Republican inda ya wakilci jiharsa ta Kansas
Ya na daya daga cikin mutanen da suka fara marawa shugaba Trump baya a lokacin da ayyana shirinsa na tsayawa takarar shugabancin Amurka
A lokacin da yake majalisa, ya kasance daya daga cikin jagororin da ke sukar shirin kiwon lafiya nan mai rahusa na Obamacare
Ya kuma ki jinin yarjejeniyar nukiliya nan da aka kulla tsakanin Amurka da wasu manyan kasashe biyar a gefe daya da kuma Iran a gefe guda a 2015
Bayan da shugaba Trump ya bayyana cewa ya amince a tattauna da Korea ta Arewa, cikin hanzari Pompeo ya mara masa baya
“Ba mu taba samun dama irin wannan ba, inda Korea ta Arewa wacce tattalin arzikinta ke fuskantar matsi, har ta kai ga shugabaninsu suka fara tunanin tattaunawa
Idan har majalisar ta amince da zabinsa, Pompeo zai zama mutum na farko da ya shugabanci hukumar leken asirin kasar ya kuma zama sakataren harkokin wajen Amurka
A wata sanarwa da ya fitar a jiya Talata, shugaban kwamitin da ke kula da harkokin wajen Amurka a majalisar Dattawa, Bob Corker, ya ce ana sa ran a watan Afrilu za a yi zaman tantance kwarewar Pompeo
Daga cikin kalubalen da masana harkar dipflomasiyya suka bayyana Pompeo zai tunkara idan an tabbatar mai da mukaminsa, akwai batun tattaunawa da Korea ta Arewa da kuma yarjejeniyar nukiliyan Iran
Amma wani rauni da suke ganin Pompeo yake da shi, shi ne, ba shi da kwarewar harkokin diflomasiyya
A yunkurin tabbatar cewa an daina kashe kashe a makarantu duk ilahirin makarantun sakandare dake Amura zasu yi gangami na mintuna 17 domin tunawa da mutane 17 da aka kashe a jihar Florida
Yau za a gudanar da wani gangami a duk fadin Amurka da ya shafi ‘yan makaranta da malamai da kuma iyaye, da “taken ya isa haka”
Za a gudanar da gangamin ne daidai ranar da aka cika wata guda da harbin kan mai uwa da wabi da aka yi a wata makarantar sakandare ta jihar Florida inda aka kashe mutane goma sha bakwai
Wata kungiyar matasa ce ta shirya gangamin tare da hadin gwuiwar wata kungiyar mata dake fafatukar inganta rayuwar matasa
Za a fara gangamin ne a daidai karfe goma na safe agogon sassan kasar na tsawon mintoci goma sha bakwai domin tunawa da mutane 17 da aka kashe a makarantar sakandare ta Marjory Stoneman Douglas High School a Parkland a Florida, ranar sha hudu ga watan Fabrairu
Bamabamai ukun da suka fashe a wurare daban daban sun auku ne a wuraren jinsunan da ba farar fata ba lamarin da ya sa 'yan sandan birnin na ganin akwai kiyayya
Jami’an ‘yan sandan birnin Austin a jihar Texas sunce akwai alaka tsakanin kunshin boma baman da aka ajiye a kofar gidajen Amurkawa bakaken fata biyu da kuma wanda aka ajiye a kofar wata mace ‘yar jinsin spaniya da ta manyanta
Daya daga cikin boma boman ya kashe wani matashi dan shekaru goma sha bakwai jiya Litinin, yayinda na biyu ya jiwa wata mace ‘yar shekaru saba’in da biyar rauni
Wani bom kuma da aka dana ya kashe wani bakin fata dan shekaru talatin da tara ranar biyu ga watan Maris
Babban jami’in ‘yan sanda na birnin Austin Brian Manley ya fada jiya Litini cewa, “Ba zamu kawar da shakkun cewa, yana da alaka da kiyayya ba”
Yace yan sanda suna gudanar da bincike domin tantance dangantakar mutanen uku
Masu bincike na gwamnatin tarayya suna taimakon ‘yan sanda
Daraktan hukumar CIA ta Amurka ya ce za'a ci gaba da yi wa Koriya ta Arewa matsin lamba har zuwa lokacin taron kolin da ake kyautata zaton shugaban Amurka da na Koriyan zasu yi a watan Mayu
Mahukunta na Amurka sun lashi takobi jiya Lahadi cewa babu wani sassaucin da za ayi wa Koriya ta Arewa kafin taron kolin da ake sa ran yi tsakanin shugba Donald Trump na Amurka da shugaba Kim Jong Un na Koriya ta Arewa, maimako ma za aci gaba da matsa mata lamba ne
Darektan hukumar leken asirin Amurka ta CIA, Mike Pompeo, ya fadawa shirin telebijin na Fox News Sunday a jiya lahadi cewa, "Babu wani sassaucin da za a yi ma Koriya ta Arewa a yayin da ake wannan tattaunawa
Pompeo yace tilas ne shugaban na Koriya ta Arewa "ya bar mu muci gaba da gudanar da ayyukan da sojojinmu suke bukata tare da Koriya ta Kudu, sannan ya tabbatar da cewa za a iya tattaunawa a kan batun raba sojojinsa da makaman nukiliya
Mai Magana da yawun fadar White House, Raj Shah, ya fadawa gidan talabijin na ABC cewa shugaba Trump "ya ki rungumar manufofin da suka kasa aiki a shekarun baya, watau yadda Amurka ke nuna sassauci a lokacin tattaunawa kafin a cimma komai
" Yace, "manufarmu ita ce matsin lamba
Matsin lamba daga kawayenmu a fadin duniya, matsin lamba daga MDD da kuma matsin lamba daga kasar China
Yace kara da cewa, wadannan matakan sun sauya ma shugaba Kim Jong Un tunani da dabi'a, kuma su na fata irin wannan matsin lamba, wanda ba za a sassauto da shi ba, zai sa kasar Koriya ta Arewa ta sauya dabi'unta
Tawagar cinikayya ta kasar Japan da ta Tarayyar Turai sun gana da takwararsu ta Amurka a jiya Asabar, a wani kokarin kawar da yakin cinikayya a kan niyar shugaban Amurka Donald Trump na dora kudin fito a kan tama da farin karfe
A ganawar tasu, wakilin Amurka Robert Lightizer da kwamishinan cinikayya ta Tarayyar Turai Cecilia Malmstrom da takwararsu na kasar Japan Hiroshige Seko sun tattauna a kan yanda bangarorin zasu yiwa juna adalci a huskar kasuwanci
Tarayyar Turai ta fada a wata sanarwa cewa ita da Japan suna da matukar damuwa a kan wannan kudin fito na Amurka
Manyan kasashen masu tasiri, kuma manyan abokan kasuwancin Amurka sun bukaci a fiddasu daga wannan kudin fiton
Jim kadan bayan tattauanawar, Malmstrom, ta dora a kan shafinta na Tweeter cewar babu alama ko Amurka zata fiddasu a cikin batun harajin, don haka tattaunawa zata ci gaba a mako mai zuwa
Shiko Seko mai wakiltan Japan, ya fada a wani taron manema labara bayan ganawar, yace yayi tsayin daka kuma ya bayyana matsayinsa cewa wannan batu abin takaici ne, ya kuma ce wannan abu zai yi mummunar tasiri a kan bakin dayan tsarin huldan cinikayya
A wani al'amari na bazata, Shugaban Amurka Donald Trump ya amince ya gana da mutumin da su ka yi ta musayar zafafan kalamai da shi, wato Shugab Koriya Ta Arewa
Amma wasu na yabawa wasu kuma na shakka
An yi kaffa-kaffa da lale da kuma waswasi, bayan amincewar da Shugaban Amurka Donald Trump ya yi ba-zato ba-tsammani, ta ya gana da Shugaban Koriya Ta Arewa Kim Jong Un zuwa watan Mayu a birnin Pyongyang, don su tattauna kan yadda za a kawo karshen shirin makaman nukiliyar Koriya Ta Arewa
Chung Eui-yong, Shugaban Hukumar Tsaron Kasa ta Koriya Ta Kudu ne ya bayar da sanarwar cimma wannan yarjajjeniyar da daren jiya Alhamis
Ya zo nan birnin Washington musamman don ya yi bayani ga Trump da jami’an Fadar White House ciki har da Mai Bayar Da Shawara Kan Harkokin Tsaron Kasa H
McMaster, kan irin cigaban da aka samu a diflomasiyyance lokacin da ya je birnin Pyongyang a farkon wannan satin
Ya kuma isar da sakon kayyata ta baka, da Shugaban Koriya Ta Arewar ya yi ma Shugaban na Amurka
“Shugaba Trump ya yi lale da wannan bayani kuma ya ce zai gana da Kim Jong Un zuwa watan Mayu don a cimma yarjajjeniyar dindindin ta kawo karshen shirinsa na nukiliya,” a cewar Chung
Chung dai ya jagoranci wata tawagar jami’an diflomasiyyar Koriya Ta Kudu da ta gana da Shugaban na Koriya Ta Arewa a birnin Pyongyang ranar Litini
Daga bisani, ya isar da sakon Shugaba Kim na aniyarsa ta tattaunawa da Amurka game da batun kawo karshen shirinsa na nukiliya, da kuma alkawarinsa na daina gwaje-gwajen makaman nukiliya da makamai masu linzami yayin da ake shirin fara tataunawar
Yayinda kungiyoyin mata da ‘yan gwaggwarmaqya suka kara yi amfani da ranar mata ta duniya wajen jan hankalin al’umma kan kabubalai da mata ke fuskanta,
A nan Amurka, ‘yan majalisar dokokin kasa mata karkashin jarogancin ‘yar majalisar wakilai mai wakiltar jihar Florida sun yi wani zaman tattaunawa na musamman domin nazari da musayar miyau kan ci gaba ko akasin haka da aka samu a yaki da kungiyar Boko Haram a Najeriya, kungiyar dake da alhakin sace daruruwan mutane da suka hada da mata da kananan yara, da ya hada da sace ‘yammata a makarantunsu na kwana, da ya hada da na baya bayan nan da suka sace yammata dari da goma a makarantar sakandare ta Dapchi, baya ga yammata dari biyu da saba’in da shida da suka sace kimanin shekaru hudu da suka shige a garin Chibok, da har yanzu suke rike da ‘yammata dari da goma sha biyu
Sai dai tun kafin sace ‘yammatan sakandaren Chibok da ya jawo hankalin kasashen duniya, kungiyar ta sace ‘yammata da dama a arewa maso gabashin kasar inda take tada kayar baya da suka hada da yammata da dama da kungiyar ta sace a garin Bama
A wannan zaman tattaunawar na musamman, yan majalisar sun karbi bakuncin wadansu ‘yammata biyu daga da zamu saya sunayensu bisa dalilan tsaro da kungiyar ta sace ta kuma kuma aure su da karfi da yaji, banda haka kuma wadansu mayaka da dama suka rika yi masu fyade ba dare ba rana
A cikin dogon bayanin wahalar da suka sha a hannun kungiyar Boko Haram, daya daga cikin ‘yammatan wadda aka sace ta tana da shekaru goma sha hudu ta bayyana irin akuba da mayakan suka gasa maku lokacin da suka fara yunkurin guda bayanda mayakan sufa fita kai hare hare
Yammatan sun kuma yi kira da a taimakawa sauran wadanda kungiyar ta sace a kuma basu damar karatu kamar yadda suka samu tare da tallafin wata kungiya dake yaki da aurar da ‘yaya mata suna kanana da ake kira ‘Too young to wed”
A nata bayanin, shugabar kungiyar Stephanie Sinclair, wadda ta sami lambar yabo ta Pulitzer da ake ba matan da suka yi fice a aikin jarida ta bayyana cewa aikin da take yi a wuraren da ake tashin hankali ya bude mata ido ta ga irin yadda tashin hankali ke jefa iyali musamma ‘yammata cikin halin kunci wadanda da dama ake yiwa fyade a yi masu auren dole a kuma tauye masu hakinsu na zuwa makaranta
“Na shafe shekaru ishirin yanzu ina rubuta kalubalai da kananan yara mata suke fuskanta a kasashen duniya a wuraren da ake tashin hankali inda nake da kwarewa, ina da kwarewa kan abinda ya shafi aurar da yara suna kanana, na hakikanta cewa, idan muka daga yawan shekarun da za a iya aurar da yara, zamu iya samu a inganta rayuwarsu har su iya tafiya makaranta har da zasu iya kula da kansu su kuma zama da taimako ga al’umma
Jagorar wannan taron ‘yar majalisar Frederica Wilson, ta bayyana cewa, kamfen da take jagoranta a majalisar dokokin Amurka ta yin tsayin daka sai an dawo da yammatan da aka sace, kamfe ne na neman a saki dukan wadanda kungiyar Boko Haram ke rike da su ba ‘yammatan Chibok kadai ba
Tace lokacin da muka je Najeriya muka dawo da sakon nan a dawo mana da ‘yanmatanmu, haka kuma dukan lokutan nan uku da muka je najeriya, abinda muke jadadawa shine wannan kiran a dawo mana da dukan yammatan da aka sace a Najeriya, mun sani akwai yammata da yawa da aka sace banda yammatan Chibok, sai dai ‘yammatan Chibok sun zama tambari ne na irin yadda kungiyar take cin karenta ba babbaka a Najeriya da kuma tauye hakin al’umma
Yanzu kuma da aka kara sace wadansu yammata dari da goma ko ma fin haka, zamu sake kara jadada kiranmu ga shugaban Najeriya Muhammadu Buhari ya kara azama na shawo kan wannan kungiyar
‘Yan majalisa mata da suka halarci wannan zaman sun yi jawabai tare da kara jadada niyarsu ta jajircewa wajen ganin gwamnatin Amurka kara kudin da take kashewa wajen tallafawa ayyukan jinkai a kasashen waje domin wadanda suke fuskantar kalubalar rayuwa kamar yammatan da kungiyar Boko Haram ta sace, da kuma ‘yan gudun hijira na cikin gida zasu iya samun tallafi
Sanadiyar gayyatar da shugaban Koriya ta Arewa ya yiwa Shugaban Amurka Donald Trump, yanzu shugabannin biyu zasu gana a watan Mayu mai zuwa da nufin kawo karshen takaddamar da ta kunno kai tsakaninsu biyo bayan barazanar da Amurka ta ce Koriyan na yiwa zaman lafiyar duniya
Fadar White House ta ce shugaba Donald Trump ya amince da gayyatar tattaunawa da Shugaba Kim Jong Un na Koriya ta Arewa yayi masa, amma duk da haka, za a ci gaba da yin aiki da dukkan matakan takunkumin da aka sanya ma kasar
Shugaba Kim ya bayyana aniyar ganawa da shugaba Trump, ta hannun Chung Eui-yong, mai ba shugaban Koriya ta Kudu shawara kan harkokin tsaron kasa, wanda yayi tattaki zuwa Koriya ta Arewa kwanakin baya
Chung ya bayyana wannan matakin mai dimbin tarihi da ban mamaki cikin daren nan na alhamis agogon Washington, a kofar fadar White House
Jim kadan da bayyana wannan sako ne sai shugaba Trump ya bayyana shi a shafinsa na twiter
Abinda ko yake cewa, shine ‘’Kim Jong Un yayi maganar kawar da makaman nukiliya tare da wakilin Koriya ta Kudu
Haka kuma Koriya ta Arewa ba zata yi gwajin makamai masu linzami a wannan lokacin ba
Ba shakka an fara samun gagarumin ci gaba
Mai Magana da yawun fadar ta White House Sarah Sander Hukabee ita ma ta fada a shafin ta na twitter cewa shugaba Trump da Kim zasu gana a wani lokaci kuma a wani wurin da za'a sanar nan gaba
Sai dai Sanders tace "muna fatar ganin tabbatar batun kawar da makaman nukiliya daga Koriya ta Arewa
Amma kuma, tilas a ci gaba da yin aiki da dukkan matakan takunkumi da matsin lamba a kan kasar
Chung ya bayyana na wani dan takaitaccen lokaci a kofar fadar White House jiya alhamis domin sanar da cewa Kim ya kosa da ya hadu da shugaba Trump ba tare da bata lokaci ba
Har ila yau yace Kim ya kuduri aniyar dakatar da gwaje-gwajen nukiliya da makamai masu linzami
Chung yace shugaba Trump ya fada masa cewa yana son ganawa da shugaba Kim nan da watan Mayu
Duk da biyan ita Stormy Daniel wasu zunzurutun kudi da lauyan Trump ya yi domin kada maganar ta fito waje lokacin da yake neman zabe, maganar yanzu ta zama ruwan dare gama gari a kafofin labaran Amurka
Labarin lalatar da ake zargin shugaban Amurka Donald Trump yayi da fitacciyar 'yar fina-finan batsa, Stormy Daniel, labari ne da kafofin yada labarai a Washington suka yi makonni da dama da jinsa, tare da yin magana a kai
Tunda dadewa lauyan shugaba Trump Micheal Cohen ya amince cewa ba shakka sun biya ita Daniel, wadda sunan ta na asali Stephanie Clifford kudi wuri na gugan wuri har dala dubu dari da talatin da niyyar tayi shiru da wannan batu na zargin cewa Trump yayi hulda da ita wato ya neme ta, anyi hakan ne kuma tun kafin ayi zaben shekara ta 2016
Amma kwaram sai a cikin watan fabarairu ga mujjallar da ake kira In touch ta wallafa hira da wannan matar
Kuma hirar na cike da bayanai filla-filla
Sai dai duk da yawan karyata wannan labarin dayin shiru bai hana wannan batu yawo a kafofin labarai fitattu dake nan Amurka ba, wanda sai a ranar larabar da ta gabata ne kwaran sai fadar ta White House ta amince da wannan labarin wanda wannan shine karo na farko da suka amince da cewa lallai Trump ya taba hulda da wannan matar
Sakatariyar yada labarai ta fadar White House Sarah Sander Hukabee a taron manema labarai da aka saba yi a fadar ta White House a kowace ranar Laraba tana kokarin kaucewa wannan tambaya, tana cewa tuni shugaba yayi nasara a kotu game da wannan maganar
‘’Tace haba tun yaushe shugaba yayi nasara akan wannan magana’’ Sanders tana Magana ne akan umurnin jingine maganar na wucin gadi da kotu ta bayar a cikin satin data gabata, wanda ya baiwa ita Clifford umurnin barin wannan maganar a bainar jamaa game da huldan da suka taba yi da shugaba Trump da kuma hana kai karr shugaban
Sanders tace ita Cliford ba ta da masaniyar cewa shugaban ya san cewa an biya ta wasu kudade ba
Jami'an gwamnatin Koriya ta Kudu na kan hanyarsu ta zuwa Amurka domin yi wa gwamnatin Trump bayani kan ganawarsu da shugaban Koriya ta Arewa
Yanzu haka wasu Jami'an kasar Koriya ta Kudu biyu suna kan hanyarsu ta zuwa Amurka domin yiwa jami'an gwamnatin Amurka bayani kan tattaunawarsu da shugaban Koriya ta Arewa Kim Jong Un
Chung Eui-yong, shugaban hukumar tsaro ya bar birnin Seoul yau Alhamis tare da shugaban hukumar leken asiri ta Koriya ta Kudu, Suh Hoon
Ana sa ran Chung da Suh zasu tattauna kan ganawar da suka yi cikin makon nan da shugaba Kim a Pyongyang da sakataren harkokin wajen Amurka Rex Tillerson da mai baiwa shugaba Trump shawara kan harkokin tsaron kasa H
A cewar Chung Eui-yong, shugaban Koriya ta Arewa yayi tayin soke shirin gwajin makamansa na nukiliya da masu linzami, yayin da kasar ta hau teburin sulhu da Amurka kuma aka tabbatar mata da tsaron kasarta
Da yake magana da manema labarai yau Alhamis a birnin Addis Ababa, sakataren harkokin wajen Amurka Rex Tillerson ya ce Amurka na bukatar tabbtar da gaskiyar lamarin akan zaman tattaunawa tsakanin kasashen biyu
Da alama cewa karin haraji kan tama da karafa da shugaba Trump ya lashi takobin yi ba zai shafi kasashen Canada da Mexico ba, kasashe biyu dake makwaftaka da Amurka kamar yadda Sarah Sanders ta sanar jiya Laraba
Akwai alamun cewa za a cire wasu kasashen daga cikin shirin karin kudin fito da shugaba Donald Trump na Amurka ke dab da sanarwa a kan wasu karafa da ake shigowa da su Amurka daga waje
Sakatariyar watsa labarai ta fadar White House Sarah Huckabee Sanders ta shaidawa manema labarai a ranar Talata cewa, “muna sa ran shugaban kasa zai sa hannu a kan wani abu karshen mako, kuma mai yiwuwa ba zai shafi kasashen Mexico da Canada ba bisa dalilan tsaron kasa, kuma akwai yiwuwar cewa za a tsame wadansu kasashen ma a bisa irin wannan dalili
Majiyoyi a fadar White House sun kuma ce mai yiwuwa a fito da wannan sabon shirin karin kudin fito na shugaba Trump da ake cacar baki sosai a kai a lokacin wani bukin sanya hannu da karfe 3:30 na rana, watau 9:30 na dare agogon Najeriya yau alhamis a fadar White House
Kamfanin dillancin labarai na Reuters ya ambaci ta bakin wani babban jami’in Amurka yana cewa, za a fara aiwatar da matakin kimanin makonni biyu bayan shugaba Trump ya sa hannu a kai
Murabus din da mai ba shugaban Amurka shawara akan harkokin tattalin arziki biyo bayan rashin jittuwarsu akan dagewar shugaban na kara haraji akan karafa da tama dake shigowa daga kasashen waje ya haifar da faduwar kasuwannin hannun jari kamadaga Amurka zuwa kasashen Asiya
A halin da ake ciki kuma, fargabar da ta kunno kai a game da yiwuwar sa-in-sar cinikayya ta sa wadansu kasuwannin hannayen jarin Amurka da na kasashen Asiya faduwa jiya Laraba, biyo bayan murabus din mai ba shugaban Amurka shawarwari kan harkokin tattalin arziki
Darektan majalisar harkokin tattalin arziki ta kasa, Gary Cohn, yana kan gaba wajen yin adawa da shirin shugaba Trump na kara kudin fito da kashi 25 kan Tama, da kuma kashi 10 cikin 100 a kan goran ruwa, ko farin karfe, da ake shigowa da su Amurka daga wasu kasashe
A lokacin da yake jawabin bayyana murabus dinsa, Cohn ya ce “Na gode da damar da aka bani in bautawa kasata, na kuma gabatar da wadansu tsare tsaren da zasu amfani Amurkawa, musamman yin garambawul ga tsarin haraji na tarihi
A hada-hadar da aka yi jiya a kasuwannin hannayen jari, alkaluman Dow Jones dake auna darajar masana'antu 30 mafiya girma a Amurka, sun fadi da kimanin kashi daya cikin 100 a lokacin bude kasuwa, amma daga bisani suka farfado, aka rufe kasuwa su na kasa da kimanin sulusin kashi daya
Alkaluman S&P sun fadi kasa kadan, a yayin da alkaluman kamfanonin fasaha na NASDAQ suka cira sama tare da muhimman alkaluman hannayen jari na kasashen Turai
Tun farko a Asiya, alkaluman kasuwar hannayen jarin Hong Kong ta Hang Seng sun yi kasa da kashi 1 cikin 100, yayin da hannayen jarin Nikkei na kasar Japan suka fadi da kadan
Shugaban Amurka ya ce zai iya daukan tsauraran matakai akan Koriya ta Arewa amma yana fatan ba zasu tabbata ba biyo bayan labarin dake cewa Koriya ta Arewa ta nuna alamar son tattaunawa da Amurka akn shirin nukiliyarta
Shugaba Donald Trump yace a shirye Amurka take ta dauki tsatsauran mataki dangane da kokarin Koriya ta Arewa na kera makamai masu linzami da za a iya dana musu kundojin nukiliya, amma kuma ya ce yana fata "matakin zai zamo wanda ya dace
Kalaman shugaban sun biyo bayan sanarwar da Koriya ta Kudu ta fitar jiya Talata cewa, Koriya ta Arewa ta nuna cewa a shirye take ta fara tattaunawa da Amurka a kan dakatar da shirin makaman nukiliyarta
Kalaman Trump na baya bayan nan a kan Koriya ta Arewa, sun sha bamban da irin barazanar da ya yi a baya, cewa Pyongyang zata huskanci wuta da fushi idan ta ci gaba da kera makaman kare dangi
Wani babban jami’in gwamnatin Amurka yace ra;ayin gwamnatin Trump a bude yake, amma kuma tana dari-dari da manufofi ko aniyar Pyongyang, yana mai cewa a cikin shekaru 27 da suka wuce, Koriya ta ARewa ta yi kaurin suna wajen "karya duk wani alkawari ko yarjejeniyar da ta kulla da Amurka da sauran kasashen duniya
Jami’in, wanda ya nemi da a sakaya sunansa, ya kara da cewa, "yana da kyau kowa yayi la'akari da wannan, a kuma sanya ido a ga abinda zai faru
Yayinda ya rage masa sa'o'i kadan ya fara ziyarar wasu kasashen Afirka, Sakataren Harkokin Wajen Amurka ya zargi kasar China da son maida kasashen Afirka masu dogaro da ita sai ya kara da cewa Amurka zata karfafa dangantakarta da kasashen
'Yan sa'o'i kadan kafin ya fara rangadin aikinsa na farko a nahiyar Afirka, sakataren harkokin wajen Amurka Rex Tillerson, yace Amurka ta kuduri aniyar gina harsashin dangantaka mai karfi a tsakaninta da Afirka, yana mai zargin kasar China da laifin karfafa akidar sanya kasashe su zamo masu dogara da ita a irin huldar da take yi da nahiyar
A cikin jawabin da ya gabatar dake bayyana manufofin gwamnatin shugaba Trump na yin hulda da kasashen Afirka, Tillerson yace Amurka tana kwadayin saukar da shingayen cinikayya da zuba jari a Afirka, nahiyar da a yanzu babbar abokiyar cinikayyarta ita ce kasar China
Sakataren harkokin wajen ya kara da cewa manufar Amurka ta karfafa gudanar da mulki na kwarai a nahiyar, ta sha bambam da manufar China dake karfafa "dogaro, da kwantaraki na ha'inci, da rancen neman cutarwa da zarmiya da cin hanci wadanda ke sanya kasashe shiga cikin ukubar bashi da tauye musu diyauci
Wannan ziyara tana zuwa watanni biyu a bayan da shugaba Trump ya haddasa tankiya da musanyar zafafan kalamu a lokacin da ya bayyana kasashen Afirka da wata kalma ta kaskanci lokacin taronw asu sanatoci a ofishinsa
Kungiyar Tarayyar Afirka mai wakilai 55, ta nemi da shugaban ya nemi gafara
Wasu jakadun kasashen Afirka a MDD ma sun yi tur da kalamun na Trump
Har yanzu shugaba Trump bai zabi babban jami'in diflomasiyyar da zai kula da huldar Amurka da kasashen Afirka ba, shekara guda da wani abu bayan hawarsa kan mulki
Dukiyar shugaban Amurka Donald Trump ta ragu da dala miliyon 400 a bara, ta komo dala biliyan uku da miliyan dari, lamarin da ya sa mutane har 222 suka shige gabansa a cikin jerin attajirai na duniya da suke da dukiyar da ta kai akalla dala biliyan kamar yadda Mujallar Forbes take aunawa kowace shekara
Jeri na baya-bayan nan ya fito jiya talata
Trump ya fado daga matsayin mutumi na 544 da yafi yawan dukiya a duniya a shekarar 2017, ya komo na 766 a wannan shekara ta 2018
Wannan ita ce shekara ta biyu a jere da dukiyar Trump take raguwa
Sauka kasa da Trump yayi a cikin jerin mutanen da suka fi arziki a duniya, tana zuwa ne a daidai lokacin da a karon farko aka samu karin mutane har 35 da suka shiga cikin jerin masu dukiyar Biliyan na mujallar Forbes
Mai kamfanin kasuwancin yanar gizo na Amazon Jeff Bezos, shine mutumin da yafi kowa kudi a duniya kuma dukiyarsa ta kai dala biliyan 112, wato karuwar dala biliyan 39 da miliyon dari biyu kan abinda ya mallaka a shekarar da ta gabata
Mutane biyu da suke biye dashi sune Bill Gates mai kamfanin Microsoft wanda dukiyarsa ta kai dala biliyan 90, sai kuma mai zuba jari Warren Buffet wanda keda kudi dala biliyan tamanin 80
Mutumin da yafi kowa kudi a nahiyar Turai kuma na hudu a cikin jerin masu kudi a duniya shine mai kampanin sayar da kayan alatu na LVMH, Bernard Arnault, wanda dukiyarsa ta kai dala biliyan 72
Amurka ta fi kowace kasa yawan attajirai masu biliyoyin daloli a duniya, wadanda yawansu ya kai 585, sai kuma kasar China
Jihar California ta Amurka kadai tana da attajirai masu biliyoyin dala har mutum 144, kuma jihar kadai tafi kowace kasa yawan attajirai a duniya, baicin Amurka da China
Ita kuwa kasar Jamus tafi kowace kasa a nahiyar Turai yawan attajirai masu akalla biliyan, wadanda yawansu ya kai 123
India kuma tana da attajirai da yawansu ya kai 119 sai kuma kasar Rasha ke bi mata da attajirai 102
Kasashen Hungary da Zimbabwe sun shiga jerin kasashe masu attajirai dake da biliyan a karon farko kuma dukkaninsu nada mutum guda
Mutane goma na Saudi Arabia da sunayensu ke yawan bayyana a cikin jerin attajirai guda dari da suka fi arziki a duniya, ciki har da babban dan kasuwa mai kere kere, Yarima Alwaleed bin Talal, an fidda su a cikin sunayen na bana, sakamakon rashin tabbas a kan abin da suka mallaka yanzu, bayanin Forbes ya biyo bayan yaki da rashawa da gwamnatin Saudi Arabia take yi a cikin wannan lokaci da ake shirya sunayen
A karon farko a tarihi, jerin sunayen wadanda suka fi arziki a duniya, suke da akalla dala biliyan daya, a bana ya kunshi mata su 256, wadda Alice Walton, magajiyar dukiyar kamfanin Walmart, take kan gaba da zunzurutun kudi dala biliyan 46
A cewar mujallar Forbes, attajirai dubu biyu da 208 da sunayensu suka bayyana a cikin jerin sunayen da ta fitar a wannan shekara, idan aka hada kudadensu baki daya sun kai dala triliyon tara da biliyon dari daya, wanda ya kai a kalla kashi hudu cikin dari na arzikin duniya baki daya
Sam Numberg tsohon hadimin Shugaba Trump ya shaidawa gidan talibijan na MSNBC ba zai hada kai da binciken zaben 2016 da Robert Mueller ke yi ba
Wani tsohon hadimin shugaban Amurka Donald Trump yace ba zai bada hadin kai a gayyatar da aka yi masa ya bayyana gaban kwamitin dake binciken katsalandar da ake zargin Rasha da yi a zaben shugaban kasa na shekara ta dubu biyu da goma sha shida ba
Sam Nunberg ya shaidawa tashar MSNBC cewa, “ba zan bada hadin kai ba, “menene zai sa in shafe sa’oi tamanin ina binciken wasikun email da nayi musanyarsu da wasu?
A hirarraki dabam dabam da yayi da kafofin watsa labarai jiya Litinin da rana, Numberg ya bayyana binciken a matsayin bita da kulli, ya kuma ce ba yana kin bada hadin kai bane da nufin kare shugaba Trump
Ya shaidawa tashar MSNBC cewa, “bari muga abinda Mr
Ina jin zai zama abin dariya idan ya kama ni
” Ina jin zai zama abin dariya matuka idan suka nemi su kama ni”
Mai bai wa shugaba Donald Trump shawara a kan harkokin cinikayya Peter Navarro ya fada jiya Lahadi cewa shugaban na Amurka ba ya da niyyar cire ko wace kasa daga karin kudin fito na shigo da tama da karafa daga kasashen ketare
Peter Navarro ya fada wa gidan telebijin na CNN cewa za a fitar da cikakken bayanin kasashe da ake sa ran zasu rika biyan kashi 25 cikin 100 na kudin fito kan tamar da zasu kawo Amurka, da kuma kashi 10 na kudin karafa a wani lokaci cikin wannan satin ko kuma farkon sati mai zuwa
Sai dai wannan sabon tsarin kudin fiton da shugaba Trump ya fito da shi akan muhimman karahuna yayi karo da suka daga wasu ‘yan majalisar jam'iyyarsa ta Republican masu nasaba da harkokin kasuwanci har ma da sauran takwarorin kasuwancin Amurkan irin su Canada dama kungiyar tarayyar Turai
Sai dai Navarro yace ana bukatar wannan kudin fiton ne domin kare harkokin tsaron Amurka da kuma na tattalin arzikin ta
Navarro yace shugaban na Amurka ya saurari dukkan bangarori biyu masu ra'ayin da suak sha bambam a kan wannan batu kafin ya kai ga tsaida wannan shawarar
Yace zai zamo rashin dabara idan aka ce za a kara kudin fito a kan wasu kasashe ne, yayin da za a tsame wasu daga biyan wannan karin kudin fito
Yace za a samar da wasu hanyoyi da za a bi domin tsame wasu kamfanoni na cikin kasa daga biyan farashi mai tsada na wadannan karafa da aka shigo da su, bisa la'akari da yanayin da suke ciki
Musali kasar Canada wacce take tafi kowace kasa kasuwanci da Amurka, ita ce wannan lamarin zaifi shafa domin ko a shekarar da ta gabata ta sayarwa da Amurka karfen goran ruwa na dala miliyan dubu 7 da 200, da kuma tama ta dala miliyan dubu 4 da 300
Haka kuma wannan karin kudin fiton zai shafi wasu kawayen na Amurka, irin su Birtaniya, Jamus, Koriya ta Kudu, Turkiyya da Japan
Amma China da take tafi duk wata kasa a duniya samar da tama, tana sayarwa da Amurka kashi 2 cikin 100 ne kawai na irin tamar da take samarwa, don haka lamarin ba zai shafe ta sosai ba
Iskar da ba'a taba yin irinta ba cikin shekaru 30 a nan Amurka ta jefa miliyoyin mutane cikin duhu a yankin arewa maso gabashin kasar kuma ta yi sanadiyar mutuwar mutane tare da lalata gidaje da dama
Sama da mutane miliyan daya ne har yanzu suke zaune cikin duhu a saboda rashin wutar lantarki a wasu sassa na nan yankin arewa maso gabashin Amurka, yayin da ma'aikata ke aiki ba dare ba rana domin gyara barnar da ta biyo bayan wata iska mai karfin gaske da ta shafi yankin kwanaki uku da suka wuce a yau litinin
Babu alamar iska ko hadiri jiya lahadi a duk fadin yankunan da wannan iska ta shafa, wadda kuma ta kashe mutane 9, cikinsu har da wasu yara kanana su biyu da bishiyoyi suka fado musu a ka
Amma garuruwa da yankuna da dama su na fuskantar kalubale babba wajen maido da wutar lantarki da kuma kwashe sharar da wannan iska mai kama da mahaukaciyar guguwa ta jibga a yankunansu
Dubban ma'aikata na musammam ne suka yi ta aiki ba dare ba rana a tsawon karshen makon nan a garuruwan da suka kama daga jihar Virginia a kudu har zuwa Jihar maine a can kuryar arewa
Har zuwa tsakiyar rana jiya Lahadi sama da mutane dubu 180 suke cikin duhu a Massachussetts, kana sama da dubu 230 a Pennysyvania, yayin da wasu sassa masu yawa suke zaune babu wutar lantarki a jihohin New York, New Jersey, Virginia da Maryland
Akalla mutane bakwai ne suka mutu sanadiyar faduwar bishiyoyi a jihohin Virginia, Maryland, Pennsylvania, da New York da Connecticut da kuma Rhode Island bayan mummunar guguwar da ta ratsa wasu jihohin Amurka
Akalla gidaje da wuraren kasuwanci miliyan biyu ne suke ci gaba da zama babu wutar lantarki a yau Lahadi, tun bayan wata mummunar guguwa da ta ratsa gabashin Amurka a ranar Juma’ar da Asabar
Ruwan sama da dusar kankara hade da guguwar ne suka ratsa ta jihar Maine, inda har gwamnan jihar ya ayyana dokar ta-baci
Guguwar ta kai har zuwa jihar North Carolina da ke kudancin Amurka
A jiya Asabar gwamnan jihar ta Maine ya ayyana dokar ta-bacin, kamar yadda takwarorinsa na jihohin Virginia da Maryland suka yi gabanin wannan mataki da ya dauka
Ya zuwa yammcin jiya Asabar, kamfanin sufurin jiragin kasa na Amtrak, da ya dakatar da zirga zirgarsa, ya koma bakin aiki, ko da yake an samu jinkiri wajen gudanar da ayyukan na sa
Sannan an soke tashi da saukar jirage da dama a biranen New York da Boston da ke jihar Massachussetts
Wannan mummunar guguwa ta faro ne tun daga ranar Juma’a, wacce ta yi tafiyar kilomita 145 cikin sa’a, ta kuma haifar da ambaliyar ruwa a titunan Birnin Boston da sauran garuruwan da ke bakin gabar teku
Rahotannin sun ce, akalla mutane bakwai ne suka mutu sanadiyar faduwar bishiyoyi a jihohin Virginia, Maryland, Pennsylvania, da New York da Connecticut da kuma Rhode Island
Kasar China tayi kashedi a kan babban tasiri da shirin harajin Amurka zai yiwa kasuwancin duniya, idan shugaban Amurka Donald Trump ya ci gaba da dora harajin kashi 25 cikin dari a kan karafan da ake shigo dasu daga kasashen waje
Shugaban ma’aikatar harkokin kasuwanci da hukumar bincike na kasar China, Wang Hejun, ya fada a cikin wata sanarwa da yammacin Juma’a, cewa wannan harajin zai yi babban lahani ga huldan cinikayya da cibiyar kasuwanci ta duniya take kullawa kazalika zai yi mummunra tasiri a kan huldan cinikayya tsakanin kasashe
Jami’in na China ya kara da cewa, idan har wannan matakin da Amurka ke niyar dauka ya tabbata, zai addabi muradun China kuma China zata yi aiki da kasashen da wannan lamari ya shafa don kare yancinta da muradunta
A hali da ake ciki kuma Firayi Ministan Canada Justin Trudeau yace Canada ba zata amince da harajin da Trump ke niyar bullowa da shi a kan karafen da ake shigo dasu Amurka ba kuma yace a shirye yake ya kare masana’ntun kasarsa
Ga dukkan alamu za a shiga gasa a kasuwannin duniya tsakanin manyan kasashe saboda martanin da kasar China ta ce za ta mayar muddun Amurka ta sa haraji kan karafa da dalmar kasashen waje
Kasar China ta yi gargadin cewa za a fuskanci abin da ta kira ‘gagarimin sakamako’ a tsarin cinakayyar duniya, muddun Shugaban Amurka Donald Trump ya aiwatar da shirinsa na sa haraji da kashi 25% kan karafa, dalma kuma da kashi 10% matukar daga kasar waje aka kawo Amurka
Wang Hejun, Shugaban Ma’aikatara Cinakayyar China ya fada a wani bayaninsa na daren jiya Jumma’a cewa labudda wannan harajin zai yi, abin da ya kira, “matukar illa ga tsare-tsaren kasuwanci da cinakayyar kasashe kamar yadda tsarin cinakayyar duniya na WTO ya tanada, kuma zai kawo rudami sosai ga yanayin cinakayyar duniya kamar yadda aka sani a yanzu
Jami’in na kasar China ya ce, “Idan wannan matakin na Amurka ya yi illa ga muradun China, kasar China za ta hada kai da sauran kasashen da abin ya shafa wajen mai da martani don kare ‘yancinsu da kuma muradunsu
A halin da ake ciki kuma, Firaministan Canada Justin Trudeu ya ce wannan shirin Trump na sa haraji ba a bin yadda ba ne
Trudeau ya fadi jiya Jumma’a cewa a shirye ya ke ya kare masana’antun Canada
“ Kasar Canada ce ta fi shigo da dalma da karafa cikin Amurka
A wani mataki na inganta huldar diflomasiyya da tattalin arziki da tsaro tsakanin Amurka da Afirka, Sakataren Harkokin Wajen Amurka, Rex Tillerson, zai kai ziyara Afirka daga ranar 6 zuwa 13 ga wannan wata na Maris
Shirin Sakataren Harkokin Wajen Amurka Rex Tillerson na kai ziyara Afirka, wata dama ce ta jaddada matsayin Amurka na mai taka muhimmiyar rawa wajen karfafa gwiwar nahiyar, da kuma jaddada muhimmancin cudanya, a cewar wani babban jami'in gwamnatin Amurka
“Ba kawai kan batun bunkasa tattalin arziki da cinakayya ba, amma har ma da batun girke mashahuran madahun cigaba, da tsarin shugabanci da tsaro da kuma ‘yancin dana dam,” a cewar jami’in yayin hira da ‘yan jarida jiya Jumma’a
Yayin da ya kai ziyara a Afirka, Tillerson zai gana da Shugabannin kasashen Chadi da Djibouti da Habasha da Kenya da kuma Najeriya, duk a yayin wannan zaiyarar da zai fara daga ran 6 zuwa 13 watan nan na Maris
Firayi ministan kasar Canada Justin Trudeau yace ko kadan ba zasu amince da mataki da shugaban Amurka Donald Trump ke niyar dauka na dora harajin kashi 25 cikin dari a kan karafan da ake shigo dasu daga kasashen waje
Trudeau yayi wadannan kalaman ne a jiya Juma’a, inda ya kara da cewar a shirye yake ya kare masana’antun Canada
Canada dai itace kasar waje da tafi samarwa Amurka wadannan karafan
Yayi kashedi cewa wannan harajin zai addabi Amurkawa masu amfani da wadannan karafan, saboda parashinsu zai haura
Wannan mataki na Trump ya kuma shafi kungiyar Tarayyar Turai, inda shugaban hukumar zartarwar kungiyar Jean-Claude Junker, shima yayi kashedi cewa Tarayyara Turai zata rama wannan harajin daidai a kan kayan da ake yinsu a Amurka kamar barasan whisky da sutura da Babura
Junker ya fadawa manema labarai jiya Juma’a a Jamus cewa, bai ji dadin Kalman da Trump yayi amfani dasu na Yakin Cinikayya ba
Trump dai ya rubuta a shafinsa na Twitter cewa, Yakin cinikayya abu ne mai kyau kuma mai sauki wurin yin galaba
Yayin da ake fargabar yiwuwar fuskantar gasa a kasuwannin duniya sanadiyyar sa haraji da Shugaban Amurka Donald Trump ya ce zai yi kan karafan kasashen waje, Trump ya kare matsayinsa
Yau Jumma’a Shugaban Amurka Donald Trump ya kare aniyarsa ta saka haraji mai tsanani kan karafan da ake shigo da su daga kasashen waje, inda ya ce gwagwarmayar cinakayyar da ka biyo baya, za ta iya amfanar Amurka
“Muddun kasa (kamar Amurka) na asarar biliyoyin daloli a huldar cinakayya da kusan kowace kasa, to ya kamata a shiga gasar cinakayya, kuma ta na da saukin sha’ani,” abin da Trump ya rubuta Kenan ta kafar Twitter
Ya kara da cewa, “Misali, idan mu ka yi asarar biliyan 100 wajen cinakayya da wata kasa, ita kuma ta amfana sosai, to a daina wannan cinakayyar – za mu amfana gaya
Shi ne ma ya fi sauki!
Shirin kara harajin na Trump, wanda aka sanar kwana guda gabanin nan, ya jenyo fargabar gasar cinakayya, a yayin da wasu kasashen ke sayarwa da arha kuma shugabannin wasu kasashen kuma ke barazanar mai da martani
Yau Jumma’a farashen Nikkei na Japan ya yi faduwar tsawon sama da mako guda
64, wanda bait aba faduwa haka bat un daga 14 ga watan Fabrairu
Yau Jumma’a China ta nuna matukar damuwa kan wannan salon cinakayya ta ta Amurka, to amma ba ta mai da martani nan da nan kan wannan sanarwa ta Trump ba
Gwamnatin Amurka ta zargi Rasha da sauya kudurin Majalisar Dinkin Dunia akan Syria na tsagaita wuta har na kwana 30 a duk fadin kasar ba wai na sa'o'i biyar ba kowace rana lamarin da yanzu ya hana kayan agajin gaggawa shiga yankin Ghouta
Gwamnatin shugaba Donald Trump a nan Amurka ta bayyana tsarin kasar Rasha na bude kofar ayyukan jinkai domin kwashe fararen hula daga wata gunduma dake bayan garin birnin Damascus, a matsayin wata almara
Mai magana da yawun ma'aikatar harkokin wajen Amurka, Heather nauert, ta ce, "abinda ya kamata ya faru shine a aiwatar da shirin tsagaita wuta a duk fadin kasar, kamar yadda Kwamitin Sulhun Majalisar Dinkin Duniya, MDD, ya amince ba tare da hamayya ba a ranar Asabar da ta shige
" Ta ce kasashe 15, tare da kasar Rasha sun amince da wannan kudurin
Nauert tace a fili yake cewa shirin tsagaita wuta na tsawon kwanaki 30 a gabashin Ghouta da kwamitin sulhu na MDD ya amince dashi, ba ya aiki, tace ba wanda Amurka ke ganin laifin sa akan wannan illa Rasha wadda ta ci gaba da horas da da sojojin Syria tare da ba su makamai
Akan haka ne Amurka ta yi kira ga Rasha da ta matsa wa kasar ta Syria ta daina wannan fadan a Ghouta, har ma da sauran wurare
Rasha dai ce ta yi gaban kanta wajen bayyana dakatar da fada na tsawon sa'o'i 5 a kullum, a inda ‘yan tawaye suke rike dashi a gabashin Ghouta a ranar Litinin, ta yadda masu ayyukan jinkai zasu iya kaiwa ga fararen hula
Sai dai ba wanda yayi anfani da wannan damar ta dakatar da fada na tsawon sa'o'in biyar, a bisa alamu domin ba su amince da Rasha ko kuma gwamnatin Syria ba, haka kuma babu wani kayan agaji da aka shiga da shi gundumar
Jiya shugaban Amurka Donald Trump ya cika alkawarin da ya yiwa jihohin da suke hako tama da karafa cewa zai kara kudin fito akan wadanda ake kawowa daga kasashen waje domin kare na gida
Shugaban Amurka Donald Trump ya fada jiya Alhamis cewa Amurka zata aza kudin fito mai dan karen yawa a kan tama da karafa da ake shigowa da su daga waje
Trump yace daga yanzu za a biya kudin fito na kashi 25 cikin 100 na kudin tama, da kuma kashi 10 cikin 100 na farashin karafan da za a shigo da su nan Amurka, sannan za a dauki lokaci mai tsawo ana aiwatar da wannan
Yace zai sanya hannu a kan wannan sabon matakin a wani lokaci cikin mako mai zuwa
A sakon da ya aika daga shafinsa na Twitter a jiya alhamis, Trump yace, "An jima ainun ana durkusar da kamfanonin Tama da Karafa namu a saboda rashin tsarin ciniki na adalci da kasashe a fadin duniya
" Ya ci gaba da cewa daga yanzu, ba zamu bari ana tauye hakkin kasarmu da kamfanoninmu da kuma ma'aikatanmu ba
Ya ce muna son ayi kasuwanci amma ayi shi bisa tsari, adalci da mutunci
A wurin taron na jiya alhamis, Shugaba Trump yace Yarjejeniyar Cinikayya ta Kasashen Arewacin Amurka, NAFTA da kuma Kungiyar Cinikayya ta Duniya sun yi illa ga Amurka
Ya ce yunkurowar tattalin arzikin kasar China yazo dai-dai ne da lokacin da aka kafa hukumar cinikayyar ta duniya
Trump ya shaidawa shugabannin kamfanonin Tama da Farar Karfe na Amurka cewa sauran kasashen duniya ba su yi ma Amurka adalci ba, amma kuma yace bai ga laifin kasashen ba
Sai dai ba tare da sanin ko wasu kasashe ne kara yawan kudin fiton zai shafa ba, zai yi wuya a iya auna irin tasirin da wannan abu zai yi
Musali a cikin shekarar 2017 kusan rabin Tamar da Amurka ta sayo daga waje ta fito ne daga kasashen Canada, Brazil, Koriya ta Kudu, da Mexico
Yawan Tamar da Amurka ta saya daga kasar China a shekarar ba ta kai ko da kashi 2 cikin 100 ba
Ikirarin Rasha na cewa ta mallaki makaman nukiliya da ka iya kai koina a duniya ba tare da ganinsu ba ya sa Amurka ta yi watsi da ikirarin kuma ta na ganin wata alama ce daban da ba zata razana Amurka ba
Amurka ta yi watsi da ikirarin da shugaban kasar Rasha Vladimir Puttin yayi na cewa kasarsa na da jerin sabbin makaman nukiliyar da zasu iya kaiwa ko ina a cikin duniya
Fadar White House ta shugaban Amurka da kuma ma'aikatar tsaro sun yi watsi da wannan ikirari a zaman wani babatu kawai, suna masu cewa ba suyi mamaki da jin cewa Rasha tana sabunta makamanta na nukiliya ba, haka kuma wannan ba zai razana Amurka ba
Mai magana da yawun fadar White House, Sarah Sanders, ta ce, "Shugaba Putin ya tabbatar da abinda Amurka ta jima da sani ne
Ta ce Rasha ta shafe shekaru fiye da 10 tana kirkiro makamai masu gurgunta zaman lafiya, abinda ya keta alkawuran da ta dauka karkashin yarjejeniyoyi da dama
Ta kara da cewa Amurka tana ci gaba da kokarin sabunta makaman nukiliyarta tare da tabbatar da cewa babu wata kasa a duniya da zata iya kamo kafarta a fagen soja, inda ta yi misali da sabon kasafin kudin tsaro na Dala miliyan Dubu 700 da aka gabatar
A yau Alhamis, Shugaban Amurka, Donald Trump, ya jaddada bukatar a samar da tsauraran matakan mallakar bindiga a kasar domin a magance matsalar harbe-harbe a makarantu
Shugaban Amurka Donald Trump ya sake yin kira ga ‘yan majalisar dokokin Amurka da su amince da wasu matakai da za su takaita saurin mallakar bindiga, domin a kaucewa harbe-harben da ake yi a makarantu
Wannan kira na zuwa ne makwanni biyu, bayan da wani dan bindiga ya harbe mutane 17 a wata makaranta da ke jihar Florida
Shugaba Trump ya sake waiwayan wannan batu ne a yau Alhamis a wani sako da ya aike ta shafinsa na Twitter, kwana guda bayan da ya karbi bakuncin ‘yan majalisar dokokin, inda suka tattauna kan wannan batu
Yayin wannan ganawa, shugaba Trump, ya zargi ‘yan majalisar da “nuna tsoron” kungiyar wadanda suka mallaki bindiga, wacce ke kare muradun mambobinta
Shugaban ya kara da cewa, “zai yi zurfin tunani” kan yadda za a kara yawan shekarun da ya kamata mutum ya kai kafin a sayar mai da bindiga, kamar bindigar AR- 15, wacce aka kai harin na Florida da ita
Trump yana so ne a kara shekarun mallakar bindiga daga 18 zuwa 21
Kwanamdaya kacal bayan ta kwashe sa'o'i tara ta na ba da shaida a gaban kwamitin majalisar dokokin Amurka dake binciken zargin katsalandan da aka ce Rasha ta yi a zaben 2016, ta sanarda da ajiye aikinta a Fadar White House
Darektar harkokin sadarwa ta Fadar White House Hope Hicks, daya daga cikin amintattun hadiman shugaba Trump tun kafin a zabe shi ta ajiye aiki
Trump ya fada a wata sanarwa jiya cewa, “Hope tayi fice, ta gudanar da ayyukanta da kyau cikin shekaru uku da suka shige
Tana da basira da hangen nesa, zan yi rashinta matuka
Ta tuntubeni cewa tana so ta maida hankalinta a kan wadansu ayyuka daban, na kuma fahimci haka
Na hakikanta cewa zamu sake yin aiki tare nan gaba”
Hicks ‘yar shekaru ishirin da tara, wadda ta kasance darektar harkokin sadarwar mafi kuruciya a tarihin Fadar White House, taki amsa tambayoyin da kwamitin tattara bayanan sirri ya yi mata ranar Talata, a zaman da kwamitin ya gudanar a kadaice
Hicks ta shaidawa kwamitin cewa, wani lokaci akan bukaceta ta danne gaskiya
Sai dai tace bata taba yin karya dangane da abinda ya shafi binciken katsalandan da ake zargin Rasha da aikatawa a zaben shugaban kasa na shekaraR 2016 ba, da dan takar jam’iyyar Republican Trump ya doke abokiyar takararsa ta jam’iyyar Democrat Hillary Clinton
Bayan an rufeta na tsawon makonni biyu saboda mummunan harin da aka kai makarantar da ya yi sanadiyar mutuwar mutane 17, jiya daliban da suka tsallake rijiya da baya suka koma karatu a makarantar
Daliban da suka tsallake rijiya da baya a harbin kan mai uwa da wabin da ya kasance daya daga cikin harin da aka yi asarar rayuka da dama a tarihin Amurka sun koma makaranta jiya Laraba, yayinda 'yan majalisun jiha da na tarayya suke muhawa kan yadda za a shawo kan asarar rayukan matasa a makarantu
An rufe makarantar Stoneman Douglas dake jihar Florida tunda mahari ya kashe mutane goma sha bakwai a makarantar makonni biyu da suka shige
Kisan da aka yi a makarantar ya sake tada muhawara kan dokokin mallakar bindiga, inda 'yan makarantar sakandare da dama suka shiga gangamin neman kafa dokar mallakar bindiga
Daliba Nicole Gonzales tace komawa cikin makarantar ba abu ne mai sauki ba
Ta ce “Ban yi tsammani akwai wanda yake ji a jika ko kuma a tunanensa ya yi shirin shiga kofar makarantar ba”
Harin ya sa majalisar dokokin jihar Florida yin muhawara kan batun kare dalibai a makarantu
A majalisar wakilai, kakakinta Paul Ryan ya shaidawa manema labarai ranar Talata cewa, tilas ne a cike gibin dake akwai kan binciken da ake gudanarwa akan masu neman sayen bindiga
Biyo bayan caccakar da Shugaba Trump ya ci gaba da yi masa, Atoni Janar Jeff Sessions ya sha alwashin yin aikinsa da adalci tare da kare doka da kundun tsarin mulkin kasar duk ba sani ba sabobalantana sauya wani abu domin shugaban kasa
Atoni Janar na Amurka Jeff Session ya yiwa shugaba Donald Trump tsayin daka jiya Laraba bayanda Trump ya ce abin kunya ne da Sessions ya yi kira da a gudanar da bincike na cikin gida kan yadda jami'an shari’a suka nemi izinin sawa tsohon hadimin yakin neman zaben Trump ido
A wata ja in ja ta ba sabanba a bainar jama'a tsakanin shugaban Amurka da daya daga cikin jami'an majalisar zartaswar da ya zaba,Sessions ya ce zaben babban jami'in ma'aikatar shari'a ya gudanar da binciken abu ne da ya dace domin tantance ko hukumar bincike manyan laifuka ta Amurka ta yi ba daidai ba yayin neman izini daga kotu na sawa tsohon hadimin Trump Carter Page ido
Sission ya ce, muddin shi ne babban lauyan gwamnati zai ci gaba da gudanar da aikisa da mutumci, kuma ma'aikatar zata ci gaba da gudanar da ayyukanta ba sani ba sabo bisa ga kundin tsarin mulkin kasa
Trump ya shafe watanni yana yiwa Sessions shagube sai dai bai kore shi ba, tunda Session ya janye kansa daga sa ido kan hukumar dake binciken batun katsalandan da da ake zargin Rasha da yi a zaben shugaban kasa na shekarar 2016, sabili da huldarsa da jakadan Rasha a Amurka, Sergey Kislyak, a lokacin yakin neman zabe
Janye kansa da Session ya yi daga batun ya sa aka zabi Robert Mueller ya shugabanci kwamitin bincike na musamman, wanda binciken da yake gudanarwa kan alakar ofishin yakin neman zaben Trump da Rasha ya dabaibaye gwamnatin Trump
A ci gaba da binciken zargin katsalandan din da Rasha ta yi a zaben Amurka na 2016, wata jami'a a gwamnatin shugaba Donald Trump, ta amsa tambayoyin kwamitin majalisar dokokin Amurka
Shugabar ofishin yada labaran Shugaban Amurka Donald Trump Hope Hicks, wacce ta kasance cikin dadaddun hadiman da suka yi wa Trump aiki, ta bayyana gaban kwamitin majalisar dokokin Amurka
Hicks ta bayyana ne don amsa tambayoyi akan alakar wadanda suka yi wa Trump yakin neman zabe da Rasha
Sai dai ba ta amsa tambayoyin da ‘yan majalisar suka yi mata ba akan watanni 13 da ta yi tana aiki a Fadar shugaban kasa ta White House
Kwamitin binciken bayanan sirri ya yi wata ganawa da Hicks ta tsawon sa’o’i da dama
Hicks ta yi wa iyalin Trump aiki a matsayin mai magana da yawun 'yar shugaban Amurka Ivanka Trump, a bangaren tallata tufafin da take sayar wa kafin daga baya ta shiga yi wa Trump yakin neman zabe a lokacin da ya tsaya takarar da ya sami nasara a shekarar 2016
Dan majalisar wakilai, Adam Shiff, jigo a jam’iyyar Democrat da ke kwamitin, ya fadi cewa Hicks ta amsa tambayoyi game da yakin neman zaben Trump, da lokacin zaben zuwa lokacin da aka rantsar da Trump a matsayin shugaban kasa
Amma ba ta ce komai akan lokacin da ta yi aiki a Fadar shugaban kasa ta White House ba
Duk da cewa jami'an leken asiri na fada Rasha bata daina yin katsalandan a zaben Amurka ba, Shugaban kasar Donald Trump ya ki ya ba jami'an ikon daukan matakan da suka dace na hana Rasha cimma burinta
Wani babban jami’in leken asirin Amurka ya fada a jiya Talata cewa shugaba Donald Trump bai bashi takamaiman umarnin daukar mataki a kan yiwuwar katsalandar da Rasha zata yi a zabukan yan majalisu a cikin wannan shekarar 2018 ba, ganin yadda Moscow din ta aikata a zaben shugaban kasa a shekarar 2016 da zummar taimakawa Trump ya lashe zaben
Darektan Hukumar Leken Asirin na'urori da kuma hukumar Kare muradun yanar gizo na Amurka, Admiral Mike Rogers, ya fadawa wakilan majalisar dattawa cewa ba a ba shi wani umarnin na daukar karin matakin da ya wuce irin ikon da yake da shi a yanzu ba
Yace ya dauki matakan da suke a karkashin irin ikonsa, yana kokarin toshe duk wata kafar da za a iya amfani da ita don cutar da Amurka, inji Rogers a lokacin da yake bada bahasi ga kwamitin ayyukan soji na majalisar dattawa
Yace ba a bashi wani karin iko ba
Rogers yace yayi imani shugaban Rasha Vladmir Putin ya dauka a ransa cewa babu wani mummunan sakamakon da zai iya fuskanta don yayi katsalanda a zaben Amurka, a saboda haka zai ci gaba da irin wannan katsalanda
Admiral Rogers yace, ba mu dauki matakan da suka wadatar wajen takalar wannan batu ba
A halin da ake ciki, wata darektar yada labaran shugaban Amurka Donald Trump mai suna Hope Hicks, wadda ta jima tana aiki tare da shi, a jiya Talata ta bayyana gaban kwamitin majalisa mai binciken alakar kwamitin yakin neman zaben Trump da kasar Rasha, sai dai ta ki bada amsar wasu tambayoyi da 'yan majalisar suka yi mata a kan aikinta na tsawon watanni 13 a fadar White House
Kwamitin kula da ayyukan leken asiri na majalisar dattawa ya gana da Hicks a asirce, wacce a farko take aiki da iyalan Trump a matsayin jami’ar hulda da jama’a kuma mai magana da yawun 'yar Trump, Ivanka Trump, domin tallatar da kasuwancin ta sutura, kafin daga bisani ta shiga kwamitin yakin neman zaben Trump da yayi nasarar lashe zaben
Kafin fara sauraren bahasin, dan majalisa Chris Stewart, dan jam'iyyar Republican daga jihar Utah, ya fadawa manema labarai cewa Hicks zata ki amsa wasu tambayoyi a kan aikinta na White House
An kwashe sa’o’i da dama wurin saurarenta amma ba a iya gane tambayoyi da Hicks take niyyar amsawa ba
Har yanzu Shugaba Trump bai iya kawo karshen shirin DACA ba shirin da ya kare matasa bakin haure da iyayensu suka kawosu Amurka suna yara saboda kotun koli ta ki ta amince masa yin hakan ba tare da bin doka ba
'Yan majalisar dokokin Amurka sun ce har yanzu tilas ne majalisa ta dauki matakan kare matasa bakin haure daga maida su kasashensu na asali, duk da dan Karin lokacin da aka samu daga kotun kolin Amurka, wadda taki sauraron daukaka karar da gwamnatin Trump tayi tana kalubalantar hukumcin da karamar kotu ta yanke na ci gaba da aiwatar da tsarin da ya kare wadanda iyayensu bakin haure suka shigo da su Amurka suna kanana da ake kira “Dreamers
Saneta Susan Collins ‘yar jam’iyar Republican mai wakiltar jihar Maine ta ce, za a jira a ga abinda zai faru game da ja in ja da ake yi a kotu kan shawarar da shugaba Donald Trump ya yanke ta dakatar da tsarin gwamnatin Obama da ya bayar da izinin yin aiki da kuma karatu ga wadanda iyayensu suka shigo da su Amurka tun su na kanana, tsarin da ake kira DACA
Babu shakka hukumcin da kotun ta yanke ya rage matsin lambar da ‘yan majalisar ke fuskanta na daukar mataki kafin cikar wa’adin ranar biyar ga watan Maris, inji Collins
Sai dai ta ce wannan bai kawar da barazanar da wadannan matasa da ake kira Dreamers ke fuskanta ta tasa keyarsu zuwa kasashen da iyayensu suka taho da su daga can
Alkalai a jihohin California da New York sun yanke hukumcin haramta dakatar da tsarin DACA, wanda shugaba Trump yake barazanar kawo karshenshi ranar biyar ga watan Maris
Kawo yanzu, majalisa bata amince da zaunannen tsarin da zai tantance matsayin masu cin moriyar shirin na DACA, da sauran wadanda ke iya amfana da shirin ba
Shugaban Amurka Donald Trump ya bayyana yiwuwar tattaunawa da Koriya ta Arewa idan an samu yanayin da ya dace, wato Koriyan ta yi watsi da shirin nukiliyarta, yin hakan zai samar da yanayin da ya dace
Shugaban Amurka Donald Trump ya bayyana yiwuwar tattaunawa da Koriya ta Arewa, amma sai an sami yanayin da ya dace, yayinda yake gargadi da cewa, idan Pyongyang bata yi watsi da ayyukanta na nukiliya da makamai masu linzami ba, akwai yiwuwar a yi gagarumin rasa rayuka, da ba a taba zato ko tsammani ba
Trump ya bayyana haka ne jiya Litinin a fadar White House yayinda yake ganawa da gwamnonin jihohin Amurka inda ya ambaci tayin da Koriya tayi kwanan baya ta bakin shugaban kasar Koriya ta Kudu Moon Jae-in, da yace “suna so su tattauna da Amurka
Zamu ga abinda zai faru, inji shugaba Trump, yace tilas ne a dauki matakin da zai kawar da barazanar da makaman kare dangin Koriya ta Arewa ke yiwa Amurka da kawayenta
Yayin ganawa da manema labarai na fadar White House, kakakin fadar Sarah Huckabee Sanders ta ce tilas ne kawar da makaman nukiliya daga yankin kasashen Koriya ya zamo sakamakon duk wata tattaunawa da za a iya yi da Koriya ta Arewa
Hukumar kare hakkin dan Adam ta nan Amurka zata kai shugaban Amurka Donald Trump kara kotu saboda raba wata yarinya 'yar shekaru bakwai da mahaifiyarta bisa zargin sun shigo kasar daga Jamhuriyar Dimokradiyar Congo ba tare da izini ba
Kungiyar kare hakkin jama'a ta Amurka da ake kira ACLU a takaice, zata yi karar gwamnatin shugaba Trump sabili da raba wata karamar yarinya ‘yar shekaru bakwai ‘yar ci rani daga Damokaradiyar Jamhuriyar Congo da mahaifiyarta
Karamar yarinyar da ta kidime da ake kira S
S tana zaune a wajen tsare mutane dake birnin Chicago, yayinda mahaifiyarta da hankalinta yake tashe Ms
L take hannun hukuma a San Diego dake tazarar kilomita dubu uku da dari biyu daga inda diyar take
Sun yi Magana ta wayar tarho ne kadai a wadansu lokuta
Kungiyar ta bayyana raba uwar da ‘yarta a matsayin abinda ya sabawa kundin tsarin mulki da kuma hankali, tana kuma kira da a sake su ko kuma a tsare su a wuri daya
An bayyana cewa macen da ‘yarta sun shiga San Diego ne suna neman mafaka daga tashin hankalin da ake yi a Damokaradiyar jamhuriyar Congo, suna kuma fargabar abinda zai faru da su idan aka tilasta su komawa kasarsu
Gwamnatin shugaba Trump a nan Amurka na dari-dari da tayin da Koriya ta Arewa ta yi na tattaunawa sai idan tayin na nufin kasar Koriyan ta yi watsi da shirinta na mallakar makaman nukiliya ne
Gwamnatin shugaba Trump tana nuna dari-dari da aniyar da Koriya ta Arewa ta bayyana ta yin tattaunawa da Amurka
Kakakin fadar shugaban Amurka ta White House, Sarah Huckabee Sanders, ta ce "Zamu sanya ido mu ga ko sakon da Pyongyang ta bayyana yau, na sha'awar tattaunawa da Amurka, na nufin matakin farko ne na yin watsi da makaman nukiliya a bangarenta
A yanzu kuwa, tilas ne Amurka da sauran kasashen duniya su ci gaba da bayyanawa Koriya ta Arewa a fili cewa, shirinta na nukiliya da na makamai masu linzamai ba za a taba amincewa da su ba
Ta bayyana cewa Amurka da Koriya ta Kudu, da ma sauran kasashen duniya, sun yarda cewa tilas ne duk wata tattaunawar da za a yi da Koriya ta Arewa ta kai ga raba kasar da duk wani makamin nukiliya
Tilas a ci gaba da gagarumin matsin lambar da ake yi har sai Koriya ta Arewa ta rabu da makaman nukiliya
Kakakin ta ci gaba da cewa, kamar yadda shugaba Trump ke cewa akwai falala mai tarin yawa ga Koriya ta Arewa muddin ta watsar da batun mallakar makamin nukiliya’
Sanders dai tayi wannan maganar ce a lokacin da take kasar ta Koriya ta kudu sa'ilin da ta raka diyar shugaba Trump, Ivanka, jiya lahadi wajen bikin rufe gasar wasannin motsa jiki na hunturu na Olympics a Pyeongchang
Babban jami'in 'yan sandan karamar hukumar Broward dake jihar Florida ya lashi takobin binciken rawar da jami'ansa suka taka bayan ya ga wani bidiyon da ya nuna dan sandan dake makarantar da wani matsahi ya kashe mutane 17 bai dauki matakin tunkarar yaron ba
Babban jami'in tsaron wata karamar hukumar Jihar Florida inda wani hatsabibin yaro dan shekaru 19 yayi harbin kan mai uwa da wabi, ya lashi takobi jiya Lahadi cewar zai binciki irin rawar da hukumar 'yan sandarsa ta taka wajen maida martani ga lamarin, da kuma yadda aka kasa daukar matakin rigakafi a bayan irin alamun da aka yi ta gani game da wannan matashi makonni da dama kafin nan
Babban baturen na 'yan sandan karamar hukumar Broward, Scott Israel, ya fadawa gidan telebijin na CNN cewa, zasu binciki dukkan matakan da 'yan sandansu suka dauka da wadanda ba su dauka ba
Sai dai kuma ya nuna fusatarsa sosai a kan wani kwararren dan sanda guda daya mai suna Scott Peterson, wanda yana kofar makarantar sakandaren ta Parkland a lokacin harbe-harben makonni biyu da suka shige, amma kuma ya ki shiga ciki domin takalar Nikolas Cruz, wanda ake zargi da bindige dalibai 14 da malamai 3
‘’Scott Isreal yace wannan abu yasa ni nayi kasa a gwiwa na rashin shigan abokin aikin mu ciki’’ wannan sakaci da aiki ne
Isreal yace yana ganin hoton bidiyon abinda ya faru, ga Peterson a wajen makarantar lokacin da ake wannan ta'asar, sai kawai ya dakatar da shi daga aiki ba tare da albashi ba
Daga baya, Peterson yace yayi murabus
Haka kuma yace masu bincike suna sake duba wayoyi har sau 18 da aka yi ma ofishinsu kan halayyan da wannan matashi ke nunawa makonni da dama kafin ya aikata wannan danyen aikin
Yace wadanda suka buga wayoyin sun bayyana cewa sunyi imanin cewa rike bindiga hannun wannan yaron wata babbar barazana ce
Rigimar yankin ruwan Koriya ta dau wani sabon salo da ka iya sa kura ta lafa, bayan da Koriya Ta Kudu Ta ce Koriya Ta Arewa za ta so ganawa da Amurka
Jami’an kasar Koriya Ta Kudu sun ce Koriya Ta Arewa za ta so tattaunawa da Amurka, duk kuwa da kalaman caccaka na baya-bayan nan daga Koriya Ta Arewar
Ofishin Shugaban kasar Koriya Ta Kudu ya ce an yi wannan bayanin ne lokacin da Shugaban Koriya Ta Kudu Moon Jae-in ya gana da tawagar Koriya Ta Arewa ta wasan Olympics, inda dukkannin bangarorin su ka amince cewa ya kamata a samu hulda tsakanin Koriyawan, da kuma tsakanin Amurka da Koriya Ta Arewa a lokaci guda
Tun da farko wani martani daga kafar labaran gwamnatin Koriya Ta Arewa ta KCNA ya ce takunkumin da Amurka ta kakaba ma Koriya Ta Arewa na baya-bayan nan, tamkar kaddamar da yaki ne
Martanin ya zargi Amurka ta tayar da fitina a yankin ruwan Koriya, sannan ya yi nuni da cewa Koriya Ta Arewa fa na da makaman nukiliya da ka iya tinkarar duk wata barazana daga Amurka
Fadar White House ta rufe wasu bayanai da bakar tawada a cikin kasidar da yan Democrati a majalisa suka fitar a kan zargin da bangaren Republican a Majalisar suka yi cewa hukumar FBI tana amfani da ikonta na bicike ta yanda bai dace ba
Yan Democrat sun fid da kasidar ce a jiya Asabar, makwanni uku bayan da Devin Nunes ya shirya kasidar da ma’aikatan bangare Republican a majalisar wakilai suka tattara
Fitar da kasidar Democrat ya biyo bayan tattaunawa tsakanin hukumar FBI da babban mamban kwamitin tattara bayanan sirri na Majalisa na Democrat Adam Schiff mai wakiltan jihar California, a kan irin bayanan da yakamata a fitar dasu
Schiff shine ya rubuta kasidar Democrat a matsayin martanai ga takardan da Nunes ya shirya, dake zargin hukumar FBI da boye wasu bayanai a kan alakar Democrat da da wani bincike mai adawa da takardun da aka yi amfani dasu wurin samun izinin takardan sammaci daga tarayya domin binciken tsohon mai bada shawara ga kwamitin kemfen Trump Carter Page
Baya ga wasu hadiman Shugaba Donald Trump da su ka mika kai ga mai bincike na musamman Robert Mueller, an sake samun wani hadimin Shugaba Trump da ya amsa laifi
Yayin da su ke fuskantar karin matsin lamba daga mai bincike na musamman Rober Mueller, tsohon Shugaban kwamitin yakin neman zaben Trump Paul Manafort da kuma wani tsohon hadimin Trump Rick Gates, sun dau mabambantan matakai jiya Jumma’a, inda Gates ya amsa cewa ya aikata rashin daidai har sau biyu shi kuma Manafort ke fuskantar karin tuhumce-tuhumce a binciken da ake yi game da katsalandin din Rasha a zaben Amurka
Gates, dan shekaru 45 da haihuwa, ya gurfana gaban kotun tarayya a Birnin Washington DC, don ya amsa laifi a masa rangwame kan zargin hada baki a cuci Amurka, da kuma zargin shata karya ga Hukumar Bincike ta FBI da mai bincike na musamman ranar 1 ga watan Fabrairu, yayin tattaunawar yarjajjeniyar amsa laifinsa a ofishin mai bincike, Mueller
A matsayin wani bangare na wannan yarjajjeniyar ta amsa laifi, Gates zai bai wa mai bincike na musamman Mueller hadin kai a binciken da Mueller ke yi kan ko shin kwamitin yakin neman zaben Trump ya hada baki da Rasha
A cigaba da nuna kyama ga kungiyar ma'abuta bindigo ta NRA mai son wanzar da makamai a Amurka, kamfanoni na ta yanke huldar kasuwanci da kungiyar, bayan kashe mutane da dama da wani matashi ya yi da bindiga kwanan nan
An samu karin kamfanoni 3 da su ka yanke huldar kasuwanci da kungiyar ma’abuta bindigogi ta NRA, yayin da kungiyoyin rajin takile yaduwar bindigogi su ka zafafa matsin lamba kan kamfanoni, don su kawo karshen duk wata hulda da takwarorinsu masu harkar bindigogi ko kera su, bayan harbe-harben da aka yi a wata makaranta a Florida a makon jiya
‘Yan gwagwarmaya sun gabatar da koke-koke ta kafar ‘yanar intanet,’ inda su ka bayyana sunayen kamfanonin da ke bayar da rangwame ga ‘yan kungiyar ma’abuta bindigogi ta NRA, a wani mataki na takura irin wadannan kamfanonin su nisanta kansu daga kungiyar rajin jaddada ‘yancin mallakar bindiga
Kamfanonin da su ka kawo karshen yarjajjeniyar yin rangwame ga ‘yan kungiyar NRA daga jiya Jumma’a sun hada da kamfanin inshore na MetLife, da kamfanin hayar mota na Hertz, da kuma kamfanin Symantec, mai softuwayar yaki da manhajar kutse
Wannan ya biyo bayan daukar irin wannan matakin da wasu kamfanonin su ka yi tun a farkon wannan satin, wadanda su ka hada da bankin First National of Omaha, da otal din Wyndham da kamfanin hayar motoci na Enterprise da kuma kamfanin rukunin otal-otal na Best Western
Jiay Alhamis Shugaban Amurka Donald Trump ya sake ra'ayinsa akan mallakar bindiga a makarantu inda yanzu yana son kashi 20 zuwa 40 na malaman makarantu su samu horo na musamman kana su fara rike bindigogi
A jiya Alhamis ne Shugaban Amurka Donald Trump ya sake ra’ayin sa game da yadda za a mallaki bindiga a makarantu
Yace yana so ya zamanto kashi 20 zuwa 40 na malaman makaranta da suka samu horaswa sosai ne kawai zasu mallaki bindiga a boye cikin makarantu domin dakushe irin hare-haren da ake kaiwa a makarantu
A lokacin da yake amsa wata tambayar VOA a karshen wani taron tattaunawar mintoci 55 akan irin yadda ake harbe-harbe a makarantu, a fadarsa ta White House, shugaba Trump yace, "malaman da suke so ne kawai za a ba bindigar
Kashi kadan kawai cikinsu zasu samu, amma suna da yawa
Da zarar an yi haka, nan take irin wannan bala'in zai kawo karshe
Trump yace daga yanzu zai tabbatar sai an gudanar da binciken kwa-kwaf ga duk wani wanda zai sayi bindiga, haka kuma za a daga shekarun mallakar ta daga shekaru 18 zuwa 21, sannan za a haramta sayar da wani irin inji da ake makalawa jikin bindiga domin kara mata saurin fitar da harsasai
Yace ba shakka muna son mu tabbatar cewa anyi wani abu game da wannan lamari, Shugaban na Amurka ya fadawa jami'an gwamnati dama sauran jama'ar gari haka ne sailin ganawar da yayi da su a fadar White House ta gwamnatin Amurka yace ba abinda yafi kare yaran mu muhimmanci
A cikin sakonsa na farko a shafin Twiter shugaba Trump yace muddin aka horas da wasu malamai yadda zasu sarrafa bindiga, wannan zai basu damar mayar da martani nan take ga masu mummunar tabi'ar kai hari a cikin makaranta, haka kuma wannan zai zamo wata hanyar samar da tsaro
Jiya Alhamis Robert Mueller mai binciken katsalandan da ake zargin Rasha da yiwa zaben Amurka na shekarar 2016 ya kara tuhumar Manafort, tsohon shugaban kemfen din Donald Trump, da mataimakinsa Gates, da laifuka 32
A jiya alhamis ne mai bincike na musamman, Robert Mueller, ya gabatarwa da kotu takardun karin tuhuma a kan tsohon shugaban yakin neman zaben shugaba Trump, wato Paul Manafort, da wani jami'in yakin neman zaben na Trump mai suna Richard Gates
Tuhume-tuhumen da a yanzu suka kai har 32, sun karu da wata tuhumar kin biyan haraji, da aikata zamba don karbar rance a banki
Da ma tun fari an tuhume su da laifuffukan batar da sawun kudade, sai kuma kin yin rajista a matsayin wakilin kasar waje dangane da ayyukan da suka yi na kare muradun 'yan siyasa masu goyon bayan kasar Rasha a Ukraine
Sabbin laifuffukan da ake zargin sun aikata sun hada da cewar tare da taimakon Gates, Manafort ya batar da sawun kudi fiye da dala miliyan 30 ta hanyar rarraba su a cikin wasu bankuna na kasashen waje, ya kuma yi amfani da wannan dukiya da ya boye wajen gudanar da rayuwa irin ta bushasha anan Amurka ba tare da biyan kudin haraji na wadannan kudaden da yake samu ba
Dukkansu biyu dai sun batar da sawun kudaden da suka samu daga ayyukansu a Ukraine da cewa basussuka ne, domin su kaucewa biyan haraji kan kudaden
Haka kuma an yi zargin cewa sun gabatar da takardun neman basussuka ga bankuna, inda suka kara yawan kudaden da suke samu na zahiri domin bankunan su ji dadin ba su rance
Takardar tuhumar ta ce sunyi anfani da wadannan kudaden wajen sayen gidaje, tare da kawata wadanda suke dasu, yayin da shi ko Gates yayi amfani da wasu bangaren kudin nasa ne wajen biyan kudin makarantar yaransa
Manafort da Gates sun ki amsa laifuffukan farko da aka tuhume su da aikatawa a watan Oktoba na 2017
Dalibai, iyaye da malaman makaranta da suka halarci wani zama a Fadar gwamnatin Amurka ta White House, sun nuna adawarsu da shawarar da shugaba Trump ya bayar ta a rika ba malaman makarantar bindiga a aji, a wani mataki na shawo kan matsalar masu kai hare-hare a makarantu
Shugaban Amurka ya yi karin haske kan shawarar da ya bayar ta cewa a samar wa malaman makaranta bindigogi da za su rika shiga da su ajujuwa a matsayin kariya
Trump ya ce za a bai wa malaman da suke da kwarewa ne wajen sarrafa bindiga, wacce za ta kasance a boye a jikinsu
Kwana guda bayan wata ganawa da shugaban ya yi mai sosa rai da daliban da suka tsira daga masu kai hare-hare a makarantu, da kuma iyaye, shugaba Trump, a wani sako da ya aika ta shafinsa na Twitter, ya ce “kashi 20 cikin 100 ne kadai cikin malamai, ke da kwarewar iya harbi, idan har wani mai tabin hankali ya zo da wani mugun nufi
A lokacin ganawar ta jiya ne, Trump ya ce, za a baza tsoffin dakarun kasar, a baki dayan makarantu wanda hakan “ka iya taimaka wa wajen samun mafita kan wannan matsala
“Lallai za mu sa matakan cancantar mallakar bindiga, za kuma mu yi abubuwa da dama, babu haufi, za mu duba yiwuwar hakan
Shugaban na Amurka ya gana da mutanen ne a Fadarsa ta White House, inda har a wani lokacin ganawar, ya tambayi masu halartar taron ko sun yi na’am da shawararsa?
Sai dai mutane kadan ne suka daga hannayensu kan amincewar da shawarar, amma kuma a lokacin da ya tambayi wadanda shawarar ba ta kwanta musu ba, sai mutane da dama suka daga hannu da ke nuna adawa da shawarar
An yi kiyasin mutane kusan 40 suka halarci zaman
Mafi aksarin wadanda suka nuna adawarsu kan wannan shawarar ta Trump, dalibai ne da iyaye da kuma malaman da irin wannan hari na makaranta ya taba shafa
Allah ya yiwa fitaccen mai bishara Billy Graham rasuwa ya na da shekaru 99 da haihuwa a duniya a gidansa dake Montreat cikin jihar Carolina ta Arewa
Fitaccen mai bishara Ba’amurke Billy Graham da ake dauka a matsayin wanda yafi kowanne mai wa’azin addinin Kirista tasiri a karni na ishirin ya rasu yau yana da shekaru casa’in da tara
Graham ya yi fama da rashin lafiya cikin shekarun da suka gabata, ya kuma rasu a gidanshi dake Montreat jihar Carolina ta Arewa
Ya jima baya fita a bainin jama’a ko da yake ya halarci bukin cika shekarunsa casa’in da biyar a watan Nuwamba shekara ta dubu biyu da goma sha uku
Graham ya shafe shekara da shekaru yana daga Littafi Mai Tsarki sama yayinda yake wa’azi ga sama da mutane miliyan dari biyu a kasashe dari da tamanin da biyar na duniya
Ya shirya manyan tarukan bishara da ake kira Billy Graham Crusades da dubban mutane suka halarta, ya kuma yi wa’azi ga miliyoyin mutane ta akwatin talabijin da radio da kuma tauraron dan adam
A cikin shekaru saba’in da Billy Graham ya shafe yana bishara, ya fayyace cewa, bangaskiya da kuma karbar Yesu Almasihu itace kadai mafita ga masifun da bil’adama ke fuskanta
Billy Graham ya yi wa’azi a kowacce nahiya ta duniya sai dai Antarctica kadai
Yayi wa’azi a kasashen tarayyar Soviet kafin rugujewar kwaminisanci, yayi wa’azi a China da Koriya ta arewa inda ya gana da shugabannin siyasar kasashen
Mai bisharar ya zama mashawarcin al’amuran ruhaniya ya kuma shaku da dukan shuganannin Amurka daga Harry Truman a shekara ta dubu da dari tara da arba’in zuwa Barack Obama a karni na ishirin da daya
An sha gayyatar Billy Graham ya yi addu’a a manyan taruka da kuma bukukuwa na kasa a Amurka, da suka hada da rantsar da sabbin shugabanni
Biyo bayan harin da aka kai wata makaranta a Florida makon jiya, shugaban Amurka ya goyi bayan malamai su dinga zuwa makaranta da bindigogi domin su kare kansu amma da alama hakan bai samu karbuwar mutanen da suke tare da shi ba
Shugaban Amurka Donald Trump ya nuna goyon bayan samarwa malamai makamai, yayinda yake musayar miyau da daliban da kuma iyayen ‘yaran makarantar da aka kai harin kan mai uwa da wabi
Shugaba Trump ya kuma fada yayinda yake tattaunawa dasu a dakin cin abinci na fadar White House cewa, “A kuma baza tsofaffin sojoji a ko’ina cikin makaranta
Zamu yi nazari a kan wannan sosai
A wani lokaci Trump ya yi tambaya cewa, Akwai wanda ya goyi bayan wannan shawarar?”
Daga nan sai ya yi tambaya cewa, wanene bai goyi baya ba, sai mutane da dama suka daga hannu daga cikin kimanin mutane arba’in da suke dakin da suka hada da dalibai dake dingishi da kuma malaman makarantar da aka yiwa harbin
Trump ya kuma yi kira da a janye dokar hana daukar bindiga kusa da makarantu, yace gwamnatinsa zata kara maida hankali wajen yin cikakken bincike kafin a sayarwa mutum da bindiga, za a kuma kara shekarun mallakar bindiga
A halin yanzu jihohi ishirin da takwas na Amurka, basu kayyade shekarun mallakar bindiga ba
Daga shekarar 2010 zuwa watan Fabrairu na shekarar 2018 an sami harbe-harben kan mai uwa da wabi 145 wanda ya yi sanadiyyar mutuwar mutane 160 haka kuma mutane 239 suka ji raunuka a fadin Amurka
Jami'ai a babban birnin Florida sun shirya a yau Laraba domin daruruwan dalibai da za su yi tattaki domin kira ga wakilan majalisar dokokin jihar, su zartas da kuduri da zai takaita ko tsaurara mallakar bindiga
Wannan na zuwa ne bayan mummunan harin kan mai uwa da wabi a wata makarantar sakandare a kudancin jihar
Dan bindiga ya harbe mutane 17 a makarantar sakandare mai suna Marjory Stoneman Douglas dake Parkland a satin da ya gabata
Dalibai daga makarantar da kuma wasu daga wasu wurare a Florida da sauran jihohi suka tashi haikan don ganin shugabanni a matakin jiha da na tarayya sun dauki matakin hana haka sake aukuwa
Fiye da daliban Stoneman Douglas 100 ne suka shiga motoci zuwa birnin na Tallahassee don su shiga gangami dajerin gwanon a yau Laraba, haka nan zasu gana da shugabannin majalisar dokokin jahar
Gami da kari bayan gangamin na yau laraba a Talahassee, Shugaba Donald Trump, bayan shawarar da ya bayar na haramta na'urorin da ka iya maida bindigogi zuwa makamai masu sarrafa kan su, da kuma karfafa bincike akan masu sayan bindigogi, Shugaban na Amurka Donald Trump zai jagoranci zaman sauraro a yau Laraba a fadar White House da dalibai, da Iyaye gami da malamai wadanda harbin kan mai uwa da wabi ya shafa a Amurka
Yayin da ake ci gaba da 'yar tsama tsakanin Amurka da Korea ta Arewa, rahotanni sun ce sauran kadan mataimakin shugaban Amurkan, Mike Pence, ya gana da 'yar uwar shugaban Korea ta Arewan
Jami’ai a Amurka sun ce an shirya mataimakin shugaban Amurka Mike Pence zai gana da Jami’ai daga Korea ta Arewa a farkon wannan watan, amma Korea ta Arewan ta soke zaman tattaunawar ana daf da fara ta
An shirya yin zaman tattaunawar ne a ranar 10 ga wata Fabrairu, yayin da Pence ya kai ziyara a Korea ta Kudu domin bikin bude wasannin Olympics na hunturu a PyeongChang, wanda aka fara ranar 9 ga wannan watan
An shirya mataimakin shugaban kasar zai gana da Kim Yo Jong 'yar uwar shugaban Kim Jon Un da kuma Kim Yong Nam, wanda yake shugaban kasar na jeka na yi ka
Wadannan jami'ai su ne suka jagoranci tawagar Korea ta Arewa a yayin bikin bude wasannin, kamar yadda jaridar Washington Post ta ce
Lauya Alex Van der Zwaan ya gurfana akotun Washington DC inda ya amsa laifin yiwa hukumar FBI karya a binciken zargin katsalandan da Rasha ta yi a zaben shugaban kasar Amurka na shekarar 2016
Wani lauyan dake zaune a birnin London ya amsa laifin yin karya ga masu binciken Amurka a kan alakarsa da Rick Gates, tsohon ma'aikacin kamfen na Shugaba Donald Trump, a wani bangare na binciken dake kara fadada kan katsalandar da Rasha tayi a zaben Amurka na shekarar 2016
Ofishin mai bincike na musamman Robert Muller shi ne ya bayyanar da zargin da ake yiwa lauyan Alex Van der Zwaan da safiyar jiya Talata, kana daga bisani ya amince da aikata laifin a gaban wata kotun Washington
Van der Zwaan, sirikin hamshakin attajirin nan ne na kasar Rasha German Khan kuma yayi aiki a wani sanannen kamfanin lauyoyi a New York mai suna Skadden, Arps, Slate, Meagher & Flom, kafin kamfanin ya sanar da cewa ya kore shi a bara
Ofishin Mueller mai bincike na musamman, yayi zargin cewa, yayin da Van der Zwaan yake aiki da Skadden, yayi karya cewa, sun yi maganar karshe da Gates a tsakiyar watan Agustan shekarar 2016
A shekarar 2012, ma'aikatar shari'a ta Ukraine ta dauki hayar wannan kamfanin lauyoyi domin ya zana masa rahoto kan hujjojin gurfanar da tsohuwar firayim Ministar Ukraine Yulia Tymoshenko, a gaban kotu, wadda aka ce an same ta da laifin sata da yin amfani da ikonta ta hanyoyin da ba su dace ba, aka daureta, amma kuma daga baya aka wanke ta daga aikata wadannan laifuka
Masu gabatar da kara sun yi zargin cewa Van der Zwaan yayi karya, a lokacin da yace bai san dalilin da yasa ba a mikawa ofishin mai bincike Mueller wani sakon email tsakaninsa da wani wanda ba a bayyana sunansa ba, a cikin watan Satumbar 2016, alhali kuwa ya goge sakon ne
Shugaban Amurka Donald Trump ya bayyana goyon bayan yunkurin sake karfafa matakan binciken masu son sayen bindigogi, biyo bayan harbin da ya kashe mutane 17 a wata makarantar sakandire ta jihar Florida, a cewar fadar White House jiya Litinin
Goyon bayan Trump na zuwa ne daidai lokacin da ake ta kiran samar da kudurin doka da zata rage yawan harbi
A wani binciken jin ra’ayin jama’a da jaridar Washington Post da gidan talabijin na ABC News suka fitar da yammacin jiya Litinin, na nuni da cewa kashi 86 na mutanen da suka ce su ‘yan jam’iyyar Democrats ne sunce dokar kayyade bindiga zata iya hana harbin da ya faru na Florida, yayin da kashi 67 na ‘yan jam’iyyar Republican ke ganin dokar bindiga ba zata iya hana faruwar irin wannan harbi ba
Sama da kashi uku na ‘yan jam’iyyun biyu sunce tantance hankalin masu sayen bindiga da kuma baiwa masu tabin hankali kulawa zai iya kawar da faruwar iftila’in
Kashi 77 na duk mutanen da suka bada ra’yin na su sun amince cewa ‘yan Majalisun Amurka basa ‘daukar matakan da suka kamata wajen hana faruwar yin harbi, yayin da kashi 62 ke cewa Trump baya yin abin da ya kamata
A cigaba da faruwar sa'insa tsakanin Shugaban Amurka Donald Trump da Hukumar Bincike ta FBI, Shugaba Trump ya zargi hukumar da sha'afa wajen kokarin tabbatar da zargin cewa Rasha ta maikama masa a zaben 2016
Shugaban Amurka Donald Trump ya caccaki babbar hukumar tabbatar da bin doka da oda ta Amurka (FBI), saboda abinda ya kira, “rashin mai da hankali kan alamomin da su ka bayyana” tun kafin wani matashi dan shekaru 19 da haihuwa ya je ya yi harbin kan mai uwa da wabi a wata makarantar Sakandare a Florida a makon jiya
Trump ya ce, “Abin bakin ciki hukumar bincike ta FBI ta kasa mai da hankali kan alamomi da dama da su ka bayyana daga maharin nan na makarantar Florida
Ba za mu yadda da haka ba
” Abin da Trump ya rubuta Kenan ta kafar twitter jiya Asabar
Ya kara da cewa, “Jami’FBI sun bata lokaci mai yawa wurin kokarin tabbatar da zargin cewa Rasha ta hada baki da Kwamitin Yakin Neman Zaben Trump – alhalin kuwa babu wani hadin bakin da aka yi
Ku koma bakin aikin da ya wajaba gare ku don a yi alfahari da ku!” in ji Trump
Ranar Jumma’a hukumar bincike ta FBI ta amsa cewa lallai ta kasa amfani bayanan da aka rada ma ta game da maharin kafin ya je ya hallaka mutane 17
A cigaba da mai da martani kan hare-haren da ake kai wa makarantu a Amurka, wata dalibar makarantar da aka kai hari na baya-bayan nan, ta lashi takobin ganin cewa daga kansu ba za a sake kai hari kan wata makanranta ba
“Za mu zama na karshen ganin harbin kan mai uwa da wabi,” kudurin da Emma Gonzalez ta yi Kenan, wadda ta tsallake rijiya da baya a harbin kan mai uwa da wabin da aka yi a Makarantar Sakandaren Marjory Stoneman Douglas a jahar Florida
Gonzalez ta yi wannan kudurin ne yayin da ta ke magana a wani gangamin kiran a tsai da wanzuwar bindiga a jiya Asabar, kwanaki uku bayan da wani tsohon dalibin makarantar ya bindige ‘yan ajinsu Gonzalez su 17 da kuma wata malama
Gonzalez ta yi magana gabanta-gadi ga masu sauraronta, wadanda daruruwan mutane ne da su ka taru a harabar kotun tarayya ta Fort Lauderdale, mai tazarar kilomita 45 daga inda harin ya auku
Gonzalez ta ce matsalar tabin hankali – wadda ita ce Shugaba Donald Trump da sauran hukumomi kan danganta da harbe-harben – ba ita ce babban sanadi ba; ta dora laifin kan rashin tsaurin dokar bindiga ta Florida, wadda a karkashinta ne wannan matashin maharin mai suna Nikolas Cruz ya sayi makaman na shi
Babban mai ba Amurka shawarwari kan harkokin tsaro, Janar H
McMaster yace reshen ya juya da mujiya a amfani da hanyar sadarwar internet da Rasha tayi da nufin yiwa Amurka shishshigi
Mosco ta bayyana cewa, zargin Rashawa 13 da kuma wadansu kamfanonin Rasha uku da katsalandan a zaben shugaban kasar Amurka na shekara ta dubu biyu da goma sha shida shirme ne kawai
Da yake jawabi a wajen wani taron harkokin tsaro a Munich, kasar Jamus, inda shugabannin kasashen duniya da dama suka hallara, ministan harkokin kasashen ketare na kasar Rasha Sergey Lavrov ya kalulabanci hujjojin ma'aikatar shari'a da kuma kwamitin bincike na musamman da Robert Mueller ke jagoranta
"Yace bani da ta cewa ko kadan, domin mutum zai iya wallafa abinda ya ga dama
Munga yadda zargi da maganganu suke bazuwa
Sai mun ga shaidu na zahiri, idan ba haka ba duk shirme ne, kuyi mani hakuri domin amfani da kalmar da bata dace da diplmasiya ba"
Binciken na kwamitin Mueller ya yi karin haske kan yunkurin Rasha na yin katsalandan a harkokin siyasar Amurka ta hanyar sadarwar internet
Bisa ga binciken, Rasha tayi amfani da wadannan hanyoyin farfadangar, wajen hada baki a aikata laifi da leken asiri, da nufin yin katsalandan a yakin neman zaben shugaban kasa na shekara ta dubu biyu da goma sha shida ta wajen goyon bayan Donald Trump ya bakanta abokiyar takararsa Hillary Clinton
Tuhumar Rashawan ta janyo saiko a taron shugabannin siyasa da na ayyukan soji na kwana uku da ake gudanarwa a  Munich
A cigaba da yawan kashe kashen jama'a da dama da ke faruwa a Amurka, wani matashi ya hallaka mutane akalla 17 a tsohuwar makarantarsa, al'amarin da ya sake dago muhawarar da ake yi kan yaduwar bindiga a Amurka
Attoni-Janar din Shari’ar Amurka ya ba da umurnin a gaggauta yin nazarin yadda Ma’aikatar Shari’a da kuma Hukumar Bincike ta FBI kan dau mataki game da mutanen da ake ganin wata rana za su iya kashe mutane da dama
Wannan ya biyo bayan amsa kuskurenta, a jiya Jumma’a, da hukumar bincike ta FBI ta yi, wadda ita ce babbar hukumar tabbatar da bin doka da oda - wadda ta amsa cewa ta yi sakaci ba ta bi diddigin bayanan da aka ba ta ba game da dan bindigar nan wanda ya hallaka mutane 17 ya kuma raunata wasu 14 a wata makaranta a jahar Florida ranar Laraba
Jiya Jumma’a Hukumar binciken ta FBI ta amsa cewa ba ta bi tsarin da aka saba bi ba bayan da aka ba ta bayani tuntuni, game da maharin mai suna Nikolas Cruz
Hukumar ta FBI ta ce wani na kusa da Cruz ya rada ma ta ranar 5 ga watan Janairu game da sha’awar matashin ta kashe mutane da kuma wasu bayanai masu tayar da hankali
Kwamiti na musamman dake bincike katsalandan da ake zargin Rasha da yi a zaben shekara ta dubu biyu da goma sha shida ya tuhumi Rukunin Rashawa na farko da ake zargin suna da hannu a wannan yunkurin
Rukunin ya kunshi 'yan kasar Rasha goma sha uku da kuma wadansu kamfanonin Rasha uku
A cikin takardar tuhumar da masu taimakawa gwamnatin tarayya tantance laifi suka bayar, an yi zargin cewa, wani kamfanin nazarin hanyar sadarwar internet dake da cibiya a Rasha, wanda kuma yake da alaka da Kremlin, da ma'aikatansa goma sha biyu sun gudanar da wadansu ayyuka da nufin yin katsalandan a zabe, da kuma tsarin siyasar Amurka daga shekara ta dubu da dari biyu da goma sha hudu zuwa zaben shugaban kasa na shekara ta dubu biyu da goma sha shida
An hakikanta cewa, kamfanin ya taka muhimmiyar rawa a katsalandan din da ake zargin Rasha da shi a zaben shugaban kasa, ta wajen yin aiki da shafunan sadarwa na boge, da biyan masu amfani da hanyar sadarwar internet da wadansu hanyoyi da nufin karkata sakamakon zaben don shugaba Donald Trump  ya sami galaba
An kuma tuhumi mai daukar nauyin cibiyar nazarin ta hanyar internet, wani dan kasuwar kasar Rasha Yevgeniy Prigozhin, da wadansu kamfanoni biyu dake karkashin ikonsa,Concord Management da Consulting and Concord Catering
Takardar tuhumar ta bayyana cewa, Prigozhin da cibiyoyin kasuwancinsa
sun bada makudan kudi ga kamfanin nazarin hanyar sadarwar internet da nufin yin katsalandan a zaben da aka gudanar a Amurka cikin shekara ta dubu biyu da goma sha shida
Hukumomi sun kama matashin da ake zargi da laifin kashe mutane 17 a wata makarantar sakandare inda aka kore shi saboda rashin ladabi, suka kuma ce sun gano abubuwan tayar da hankali a shafukansa na sada zumunci na intanet
Kotu ta bayar da umurnin a ci gaba da tsare matashin nan dan shekara 19 da haihuwa, wanda ake tuhuma da laifin kashe-kashe na bayan nan cikin makarantu ko wuraren taruwar jama'a a Amurka
Nikolas Cruz, wanda aka tuhuma da laifuffuka 17 na kisan kai, ya bayyana gaban wata kotu a Jihar Florida a cikin sarka, sanye da kaya launin ja irin na fursunoni
Lauyansa bai kalubalanci bukatar da masu gabatar da kara suka gabatar ta a ci gaba da tsare shi kafin a fara shari'arsa ba
Cruz ya bayyana a gaban kotu 'yan sa'o'i a bayan da shugaba Donald Trump yayi gajeren jawabi kan wannan abin alhini a fadarsa ta White House inda yace yana jawabi ne ga kasa dake cikin zaman jimami
Daga bisani a jiya alhamis, daruruwan mutane sun taru a bakin kofar makarantar sakandare ta Marjory Stoneman Douglas High School dake garin Parkland a Jihar Florida, domin jimamin mutanen da suka mutu
An yi irin wannan zaman jimami a garuruwa masu yawa a fadin Amurka, ciki har da Jihohin California, Texas da Kentucky da manyan birane kamar Las Vegas
Ana zargin Cruz da laifin bude wuta da wata babbar bindiga kan dalibai da malamai a wannan makarantar sakandare inda yake karatu kafin a kore shi a saboda rashin ladabi
Babban jami'in tabbatar da bin doka da oda a karamar hukumar Broward inda wannan gari yake, yace Cruz ya bude wuta cikin ajujuwa 5 a hawa na daya da na biyu na ginin makarantar
A bayan da ya gama, Cruz ya jefar da bindigar da wata jakar dake bayansa cike da harsasai, ya kuma fita daga cikin ginin tare da sauran dalibai dake gudu
Wani tsohon dalibin da aka kora a saboda rashin ladabi da biyayya ya bhude wuta a cikin wata makarantar sakandare dake jihar Florida da maraicen jiya laraba, ya kashe mutane akalla 17
Babban jami'in kiyaye doka da oda na karamar hukumar Broward, Scott Israel, ya bayyana lamarin da cewa "rana ce mai alhini
Yace wanda yayi harbin sunansa Nicholas Cruz, kuma 'yan sanda sun kama shi a wani wuri dake wajen makarantar ba tare da wata hayaniya ba
Babban jami'in doka da odar yace an samu Cruz dauke da kwanson harsasai da dama, da kuma babbar bindiga guda daya
Yace 12 daga cikin mutanen sun mutu a cikin makarantar, uku sun mutu a waje, yayin da guda biyu kuma suka mutu a asibiti a dalilin raunukan da suka samu
Wasu mutanen su akalla 14 sun ji rauni
Yace wadanda abin ya shafa sun hada da dalibai da wasu mutanen manya, amma bai san ko malamai ne su ba
Hukumar Binciken Manyan Laifuffuka ta Tarayya ta Amurka, FBI, ta tura jami'anta wadanda sune zasu jagoranci bincike ta hanyar yin aiki da 'yan sanda
Makarantar sakandare ta Marjory Stoneman Douglas High School, tana garin Parkland, mai tazarar kilomita 72 a arewa da birnin Miami
Hotunan telebijin da aka yi ta nunawa jim kadan bayan harbe-harben sun nuna dalibai suna kwararowa daga cikin makarantar, da yawa cikinsu sun daga hannu sama domin nuna cewa ba su dauke da makami
Wannan lamari na jiya ya zo ma dalibai da hukumomin makarantar a ba-zata
Dalibai sun fadawa gidajen telebijin cewa komai na tafiya kamar yadda aka saba sai suka ji karar kararrawar da ake bugawa idan gobara ta tashi
Suka ce sun ji karar harbe-harben bindiga a lokacin da suke fita daga ginin makarantar, inda wasu suka koma ciki da gudu domin neman mafaka, wasu kuma suka tsere zuwa wani makeken kanti dake kusa da nan
Hotunan bidiyo da aka dauka cikin makarantar sun nuna dalibai sun buya karkashin kujeru, inda aka ji wasu su na cewa sun ga harsashi ya huda fuskar wata kwamfuta
Wasu sun buya cikin dakunan ajiye kayan sanyawa, suka yi ta aikewa da sakonnin Text na gaggawa ga iyayensu
An harbi wasu mutane uku a yankin Fort Meade da ke jihar Maryland, inji hukumomin 'yan sandan yankin
An harbe mutane uku a yau Laraba, a kusa da cibiyar tsaron kasar Amurka a wajen birnin Washington, a cewar rahotannin da ‘yan sanda suka bayar
Kafafen yada labaran yankin sun ce an kama mutum daya, inda aka gan shi da ankwa a hannu ya na zaune a kasa yayin da ‘yan sanda suka kewaye shi a kusa da kofar shiga cibiyar ta leken asiri da ke unguwar da ake kira Fort Meade, a jihar Maryland
A kusa kuma an ga wata bakar karamar mota da ta yi karo da wani shingen cibiyar
Gilashin gaban motar ya yi kaca-kaca da harsashi kuma jakkunan kariya da ake kira “Air Bags” da turanci duk sun fito
Ga kuma abubuwa da jini ya taba a kasa dab da inda abin ya faru
Amma cibiyar da ake kira NSA a takaice, wadda ke aikin leken asiri ta na’urori a fadin duniya, da zummar dakile duk wata barazanar ta’addanci, ta ce ko mai na tafiya daidai a wurin
Kungiyar mayakan Taliban ta rubuta wata wasika zuwa ga Amurkawa da nufin jan hankulansu kan halin da dakarun Amurka ka iya shiga a Afghanistan
Kungiyar Taliban a wata budaddiyar wasika da ta rubutawa Amurkawa, ta yi kira akan a hau teburin shawara don kawo karshen yakin da aka dade ana yi a Afghanistan
Kungiyar ta kuma yi ikrarin cewa hare-hare ta sama da dakarun Amurka ke kai wa ba su sake kwato ko da taki daya daga hannun mayakan sa-kan ba
A yau Laraba, mai magana da yawun kungiyar Taliban Zabihulla Mujahid, ya rarraba wasikar mai shafi 10
Wasikar ta yi ikrarin ba da cikakken bayani akan nasarorin da kungiyar ta samu da kuma abin da ta kira gazawar hadakar dakarun da Amurka ke jagoranta, yanzu shekaru 17 kenan
Wasikar ta ‘yan Taliban na zuwa ne a daidai lokacin da Amurka ke kara kaimi wajen kai hare-hare akan mayakan don goyon bayan dakarun Afghanistan ta kasa da ta sama, a karkashin sabuwar dabarar yaki a kasar da shugaba Donald Trump ya fitar da zimmar hakan zai kai ga tilastawa ‘yan Taliban hawa teburin shawara
A wata ziyara da ya kai a gabashin Afghanistan cikin makon da ya gabata, Janaral John Nicholson, kwamandan dakarun Amurka da na NATO a yakin da ake yi a Afghanistan, ya ce zafafa hare-hare da aka yi yayi tasiri
Koda yake, wasikar ta ‘yan Taliban ta jefa alamar tambaya akan wadannan bayanan
Wani abu da ba a saba gani ba tsakanin Amurka da Isra'ila, wani jami'i daga Fadar shugaban Amurka White house, ya karyata kalama Firayin ministan Isra'ila Benjamin Netanyahu, lamarin da ya sa aka ga kasashen biyu a rana suna sabawa juna
A halin yanzu kum firayin ministan Isra’ila Benjamin Netanyahu, ya fada a jiya Litinin cewa ya tattauana da hukumomin Amurka akan yiyuwar Isra’ila ta kwace wasu yankunan Yahudawa dake bangaren Yammacin Kogin Jordan, amma a wani abinda ba’a saba gani ba, Amurka tace maganar tashi ba gaskiya bace, wanda yasa har aka ga kasashen biyu “a rana”, suna sabawa juna
Yankunan da ake zance a kansu dai suna cikin wani yanki ne da Palesdinawa ke rike da shi, wanda suke son ya zama sashen kasarsu ta Palesdinu in ta sami ‘yancin kanta, amma kuma wanda Isra’ila ta mamaye a lokacin yakin da ta yi da kasashen Larabawa, wanda ake kira “Yakin Kwannaki Shidda” a shekarar 1967
Kan haka ne, wani jami’I a fadar shugaban Amurka ta White House, Josh Raffel ya musanta kalamin na Netanyahu, inda yace karya ne, ba wanda ya tattauna wannan zance da gwamnatin Amurka
A wani mataki na matsa wa kasar Venezuela ta bi tafarkin dimokaradiyya ta wajen gudanar da zabe, Sakataren Harkokin Wajen Amurka, Rex Tillerson, ya ce Amurka na tunanin akalla takaita sayen mai daga kasar ko kuma uwa-uba ta kakaba ma ta takunkumi dungurungum
Sakataren harkokin wajen Amurka Rex Tillerson ya ce Amurka tana tunanin takaiata ko aza takunkumin sayen man fetur daga Venezuela a kokarin ta na matsawa kasar
Ya bayyana hakan ne a zaman tattaunawar da sukayi da manyan kasar Argentina jiya lahadi a ziyarar da ya kai kasar, yace suna ganin yin hakan zai taimaka wajen tilastawa kasar ta gudanar da zabe cikin gaskiya da adalci
Amman Tillerson ya kara da cewa yana so a samo hanyoyin da zasu rage illar da takunkumin zata haifar ga kamfanonin man Amurka da wadansu kasashen da suka dogara samun mai daga kasar ta Venezuela
Venezuela ita ce kasa ta uku mafi girma da take saida wa Amurka man fetur, kuma kamfanonin mai na Amurka sun ce hana shigo da man fetur daga kasar zai shafi ma'aika anan Amurka, kuma zai sa farashin mai ya karu
Yayin da ake ta gumurzu tsakanin Isira'ila da Siriya mai samun goyon bayan Iran, Amurka, wadda ta sha nuna goyon baya ga Isira'ila, wannan karon ma ta fito ta bayyana goyon bayanta ga kasar ta bani-Yahudu a rigimarta da kasar Siriya mai samun goyon bayan Iran
Wani bayani daga Sakataren Yada Labaran Fadar Shugaban Kasar Amurka ta White House ya kara jaddada cewa, “Kasar Isira’ila babbar aminiyar Amurka ce, kuma mu na goyon bayan amfani da damarta ta kare kanta daga Siriya mai samun goyon bayan Iran da kuma kungiyoyin ‘yan bindiga da ke kudancin Siriya
Wannan bayanin ya biyo bayan harin da kasar Isira’ila ta kai jiya Asabar kan wasu muradun Iran da Siriya da dama a cikin kasar ta Siriya
Kasar Isira’ila ta kai hare-haren jiragen sama bayan da wani makamin harbor jirgin sama ya kakkabo jirgin yakinta yayin da yak e dawowa daga wani harin da ya kai kan wasu muradun Siriya da Iran ke tallafama wa a kasar ta Siriya
Kafin nan Isira’ila ta ce ta kakkabo wani jirgin Iran mara matuki wanda aka cillo daga Siriya bayan da ya shiga sararin saman Isira’ila da daren shekaran jiya Jumma’a
A halin da ake ciki, a yau dinnan Lahadi, wani mai magana da yawun Sakatare-Janar na MDD ya ce duk wani mai ruwa da tsaki a Siriya da ma yankin baki daya, nauyi ya rataya a wuyanshi na kiyaye dokar kasa da kasa da kuma kudurorin Kwamitin Sulhun Majalisar Dinkin Duniya
Wani matashi Ba'amurke da ya shiga gasar Olympic karon farko ya sami zinari
Wani matashi ya samarwa Amurka lambar yabo ta farko a gasar Opympic da ake gudanarwa a PyeongChang, inda ya sami zinari
Matashin dan shekaru goma sha bakwai Red Gerard, daga Silverthorne, jihar Colorado, wanda karon farko ke nan yake zuwa wasan Olympic, ya sami zinarin ne a gasar wasan tseren kan dusar kankara ta maza
Gerard ya doke abokan fafatawarsa 'yan kasar Canada ne a karon karshe Max Parrot wanda ya sami azurfa, da kuma Mark McMorris wanda ya sami tagulla karo na biyu bayan gasar Sochi shekaru hudu da suka shige
Kamar yadda aka zata tun farko, ranar Litini za a fara wata zafaffiyar muhawara kan bakin haure a Majalisar Dattawan Amurka, ganin an warware batun dokar kasafin kudi na wuccin gadi
Majalisar Dattawan Amurka na shirin fara wata shu’umar muhawara kan bakin haure daga ranar Litini
Muhawarar za ta kasance wata iriya, saboda za a fara ta ne ba tare da ainihin takardar kuduri ba
Shugaban Masu rinjaye na Majalisar Dattawa Mitch McConnell ya ce za a bude muhawarar ce da wata takardar kudurin doka wadda babu batun bakin haure ciki
Daga baya sai ‘yan Majalisar su bukaci a yi gyara ma takardar
A cewar McConnell gyarar da za a yi za ta tabbatar da adalci a yayin muhawarar
‘Yan Majalisar za su tattauna kan kan makomar wasu matasan bakin haure da ke zama karkashin wani shirin da ke kare su daga kora mai suna DACA a takaice
Za kuma su tattauna kan batun gina Katanga akan iyakar Amurka da Mexico, da tsarin shigowa Amurka ta hanyar canki-canki, da tsarin shigowa Amurka ta hanyar gayyatar daga wani dangi da dai sauran batutuwa
Jam'iyar Democrat ta rubuta nata rahoton kan binciken da ake gudanarwa da ya shafi katsalandan a zaben shugaban kasa na shekara ta dubu biyu da goma sha shida da ake zargin Rasha da yi, sai dai shugaba Donald Trump ya taka masu birki ya hana fitar da shi
Shugaban Amurka Donald Trump ya hana fitar da kasidar da 'yan jam'iyar Democrat suka rubuta da ta banbanta da bayanan kasidar da jam'iyar Republican ta rubuta tana zargin hukumar binciken manyan laifuka ta Amurka FBI da yin ba daidai ba a binciken da ta gudanar da ya shafi katsalandan da ake zargin Rasha da yi a zaben shugaban kasa na shekara ta dubu biyu da goma sha shida
A cikin wasikar da aka fitar jiya Jumma'a
Lauyan fadar White House Don MCGahn yace Trump ya tsaida shawara cewa ba zai bada izinin fitar da kasidar ta jam'iyar Democrat ba, "saibili da takardar ta kunshi bayanan sirri da dama musamman wadansu sassa da bai kamata a fitar a bainin jama'a ba
A cikin wasikar da aka rubuta ga shugaban kwamitin tattara bayanai na majalisar Devin Nunes an bukaci yin gyara a kasidar kafin a fitar da ita
Makon da ya gabatar shugaba Trump ya bada izinin fitar da irin wannan kasidar da jam'iyar Republican ta rubuta, inda tayi zargin hukumar FBI da karbar takardar sammaci ba bisa ka'ida ba, ta sawa Carter Page ido, wani tsohon mai ba ofishin yakin neman zaben shugaba Trump shawarwari, kan dangantakarsa da Rasha
A halin da ake ciki kuma, Fadar White House ta tabbatar jiya da yamma cewa wani ma'aikacinta na biyu ya ajiye aiki bisa zarginsa da cin zarafi a cikin gida
Kakakin fadar White House Raj Shah yace mai rubuta jawabai David Sorenson ya yi murabus jiya jumma'a
Kwanaki biyu da suke shige, wani babban ma'aikacin Fadar White House Rob Porter ya sauka daga mukaminsa bayanda tsofaffin matansa suka yi zargin cewa ya ci zarafinsu
Sorensen ya musanta zargin da jaridar Washington Post ta fara bugawa jiya
Tsohuwar matar Sorenson ta shaidawa jaridar cewa, ya rika tada mata da hankali da kuma gallaza mata a lokacin da suke auren da basu jima ba suka rabu
Majalisar wakilai ta amince da kasafin kudin da zai bar ma'aikatun gwamnati a bude har zuwa ranar 23 ga watan Maris
Majalisar wakilan Amurka ta amince da matsayar da aka cimma ta gagarumin kasafin kudi mai yawan dala biliyan 400 da safiyar yau Juma’a, da nufin kawo karshen dan takaitaccen rufe ma’aikatun gwamnatin kasar da aka yi
‘Yan majalisun, sun kada kuri’a ne, inda 240 suka amince da kasafin yayin kuma da 186 suka zabi akasin hakan
Wannan mataki kuma na nufin yanzu an mika kasafin kudin ga shugaban kasa Donald Trump domin ya rattaba hanu akai
Sai dai, wannan kasafin zai kare ne a karshen a ranar 23 na watan Maris
Yanzu ‘yan majalisar sun samu damar wannan takaitaccen lokaci, domin su tsara yadda za a kashe kudaden na sauran zangon wannan shekara da zai kare a ranar 30 ga watan Satumba
Wasu ‘yan siyasa, sun nuna adawarsu da wannan kasafin kudi wanda suka ce an kara adadinsa, ba tare da an samar da kariya da wasu bakin haure sama da miliyan daya da ba su da takardun izinin zama a Amurka ba, wadanda aka fi kiransu da “Dreamers” a turance
Gabanin daukan wannan matsaya ta amincewa da kasafin kudin, aka rufe ma’aikatun gwamnati na dan takaitaccen lokaci yayin da ‘yan majalisar suka gaza kaucewa wa’adin da kudaden gwamnati za su kare
Wannan shi ne karo na biyu cikin kasa da wata guda, da ake rufe ma’aikatun gwamnatin na dan wani takaitaccen lokaci
Wata babbar jami’ar Amurka mai kula da tsaron yanar gizo, ta fadawa gidan talabijin na NBC cewa masu kutse ko satar shiga yanar gizo daga Rasha sun sami nasarar shiga kundin rijistar masu zabe a wasu jihohin Amurka kafin zaben shugaban kasa na 2016
Jeanette Manfra, shugabar sashen tsaron yanar gizo na ma’aikatar harkokin wajen Amurka, ta ce Rasha ta auna jihohi 21, kuma kadan daga cikinsu an sami nasarar yiwa kutse
Gidan talabijin na NBC ya ce ya tuntubi jihohin 21 da aka ce an auna
Biyar daga cikinsu da suka hada da jihohin Texas da California sunce su ba a kai musu hari ba
Wannan abu da aka gano ya haddasa tsoro kan cewa Rasha ko wata gwamnati na iya sake yin katsalanda a harkokin zaben Amurka nan gaba, ta yin amfani da yanar gizo ko wasu dabaru na dabam
Shugaban Amurka Donald Trump, ya ce a shirye yake a rufe ma'aikatun gwamnati idan har 'yan majalisu ba su goyi bayansa kan batun yin garambawul a fannin shige da fice ba
Shugaban Amurka Donald Trump yana maraba da yiwuwar dakatar da ayyukan gwamnati in har majalisar dokokin kasar ba ta goyi bayan shirinsa na yin garambawul a fannin dokokin shige da fice ba
Trump ya kara da cewa, “rufe gwamnatin” alheri ne ga kasar idan dai akan wannan batu ne
Trump ya furta hakan ne a lokacin wani taro a jiya Talata tare da wasu jami’an tsaro da ke maida hankali akan batun ‘yan kungiyar tsagerun da ake kira Mara Salvatrucha, wadda aka fi sani da suna MS-13
Trump ya sha nanata laifukan da baki ke yi a duk lokacin da yake jaddada muhimmancin yin garambawul a dokokin shige da fice na Amurka
Ya akra da cewa, yin kwaskwarima a wannan fannin, zai inganta tsaro a bakin iyakar kasar, da kawo karshen shigo da baki ta hanyar iyali, da kuma dakatar da ba da takardar zama dan kasa ta hanyar canki-cankin gasar Lottery
Shugaba Trump yana mai muradin ganin an yi amfani da cancanta idan za a bar baki su shiga Amurka
Shugaban Amurka Donald Trump ya fada a jiya Talata cewa zai yi maraba da sabon matakin rufe harkokin gwamnati idan majalisun kasar sun gaza cimma matsaya a kan daukan karin tsauraran matakai a kan bakin haure
Trump yace yana sha’awar ganin rufe ma’aikatun gwamnati idan an kasa samun daidaito
Kira ga yiwuwar rufe harkokin gwamnati da Trump yayi, ta biyo bayan fafitukar da wakilan majalisa suka sha wurin tabbatar da karin lokacin kashe kudaden gwamnati, kwanaki biyu kafin shirin kashe kudaden gwamnatin na wucin gadi ya zo karshe a cikin daren gobe Alhamis
An samu rufe harkokin gwamnati na tsawon kwanaki uku a cikin watan Janairu a karo na farko, tun bayan wanda ya faru a shekarar 2013, wanda shima ya ta’alaka a kan irin wannan batu na bakin haure
A wata sanarwa da ta biyo baya, fadar White House tace zata marawa shirin gudanar da harkokin gwamnati na wucin gadi ya zuwa 23 ga watan Maris, domin ba wakilai karin lokacin tattauanawa a kan yarjejeniyar bakin hauren
Wasan Olympics na hunturu da za'a fara a Koriya ta Kudu wannan makon na iya zama hanyar bada damar tattaunawa tsakanin jami'an gwamnatocin Amurka da Koriya ta Arewa saboda dukansu zasu kasance a wurin a wurin wasannin
A halin yanzu kuma Gwamnatin shugaba Donald Trump na Amurka tace zata “bar kofa a bude” don yiyuwar ko za’a gana a tsakanin mataimakin shugaban Amurka Mike Pence da jami’an gwamnatin Koriya ta Arewa, idan sun hadu a wajen wassanin motsa jiki na Olympics da za’a fara a wannan makon a Koriya ta Kudu
Koda yake Pence yace bai nemi zama da jami’an na Koriya ta Arewa ba, yace zai je da shirinsa koda zaman ya kama ma yi shi
Shima Sakataren harakokin Wajen Amurka Rex Tillerson irin kalamin da ya fada ke nan lokacinda aka yi mishi tambaya gameda ko za’ayi irin wannan ganawwar tsakanin jam’ian kasashen biyu
Shugaban “je-ka-nayi-ka” na Koriya ta Arewa Kim Yong Nam ne zai yi jagoranci ga tawaggar ‘yan wasan Koriya ta Arewa da zasu halarci wadannan wassanin na Olympics a Koriya ta Kudu
Jaridar New York Times ta ruwaito cewa lauyoyin shugaba Trump sun bashi shawara kada ya yi hira da Robber Mueller dake binciken zargin katsalandan da aka ce Rasha ta yi a zaben 2016 da kuma yiwuwar cewa shugaban ya karya doka wajen tsige James Comey
Lauyoyion shugaba Donald Trump sun bashi shawara kada ya yarda ya zauna yayi wata hira da mai bincike na musamman Robert Muller, kamar yadda jaridar New York Times ta ruwaito
‘Yan kwamitin binciken na Muller, sun riga sun tattauna da jami’ai da dama a fadar shugaban kasa ta White House da kuma wasu dake da hannu a yakin neman zaben shugaba Trump, a wani bangare na binciken da ake akan zargin katsalandan da aka ce Rasha ta yi a zaben shugaban kasar Amurka na shekarar 2016, da kuma duba ko watakila Shugaba Trump ya karya doka wajan korar tsohon shugaban hukumar binciken manyan laifukka ta FBI James Comey daga aiki
Rahoton ya kara da cewa lauyoyin sun bayyana cewa bai kamata mai bincike Muller, ya yiwa shugaban tambayoyi akan wasu sassan binken ba
A can baya dai, shugaba Trump, ya nuna cewar a shirye yake ya gana da mai binciken na musamman, koda yakle kuma yace shi bai ga dalilin daya sa za a dauki wannan mataki ba, tunda shi bai yarda akwai hadin baki tsakanin kwamitin yakin neman zabensa da kasar Rasha ba
Yanzu haka fadar shugaban Amurka ta WHite House ita ce zata yanke hukumci kan takardar ‘yan jam’iyyar Democrat dake karyata takardar ‘yan Republican da aka fitar, wadda ta yi zargin cewa jami’an hukumar binciken aikata laifuffuka ta FBI sun wuce makidi da rawa wajen amfani da ikonsu a lokacin da suke binciken katsalandar din Rasha a zaben 2016 na shugaban kasa
A wata kuri’a ta bai daya, 'yan jam'iyyar Republican da na Democrat a Kwamitin Sa Ido Kan Ayyukan Leken Asiri a majalisar wakilai ta tarayya, sun amince jiya Litinin a fitar da rahoton dake nuna hanyoyin da aka yi amfani da su wajen neman iznin kotu domin sanya ido da kunnuwa a kan Carter Page, tsohon mai baiwa kwamitin yakin neman zaben Trump shawara, da ake zargi da tuntubar Rasha
Dole sai gwamnatin Trump ta amince da fitar da takardar ‘yan Democrat daga rukunin bayanan sirri kafin a gabatar da ita ga jama’a
Ita ma takardar ‘yan Rupublican sai da ta bi irin wadannan matakai kafin a amince da fitar da ita ranar Jumma’ar da ta gabata, wadda ta janyo muhawara a fadin Washington kan rawar da siyasa ke takawa akan babbar hukumar shari’a ta kasar
A kokarinta na tilastawa kasar Venezuela ta gudanar da sahihin zabe mai adalci, Amurka ta soma tunanen takaita ko daina sayen man fetur din kasar a cewar Sakataren Harkokin Wajen Amurka, Rex Tillerson
Sakataren harkokin wajen Amurka Rex Tillerson ya ce Amurka tana tunanin takaiata ko aza takunkumin sayen man fetur daga Venezuela a kokarin ta na matsawa kasar
Ya bayyana hakan ne a zaman tattaunawar da suka yi da manyan kasar Argentina jiya Lahadi a ziyarar da ya kai kasar
Ya ce suna ganin yin hakan zai taimaka wajen tilastawa kasar ta gudanar da sahihin zabe mai adalci
Amman Tillerson ya kara da cewa yana so a samo hanyoyin da zasu rage illar da takunkumin zai haifar ga kamfanonin man Amurka da wadansu kasashen da suka dogara ga samun mai daga kasar ta Venezuela
Venezuela ita ce kasa ta uku mafi da ta fi sayar wa Amurka man fetur, kuma kamfanonin mai na Amurka sun ce hana shigo da man fetur daga kasar zai shafi ma'aikata a nan Amurka, kuma zai sa farashin man ya yi tashin goran zabi
Ma'aikatar Harkokin Wajen Amurka Ta Ce Rasha Zata Cika Alkawarin Rage Makaman Nukiliya bisa yarjejeniyarsu da suka rabtabawa hannu a shekarar 2010 da aka lakabawa START
Amurka ta hakikance cewa Rasha zata cika alkawarin da ta yi a karkashin yarjejeniyar da aka yi ta rage amfani da makaman Nukiliya da ake kira START a takaice, daga yau Litinin tunda itace rana ta karshe da aka tsayar domin yin hakan
Ma'aikatar Harkokin Wajen Amurka ta bayyana a wata sanarwa da ta fitar jiya Lahadi cewa , duka kasashen biyu zasu ci gaba da baiwa juna bayanai akan makaman kare dangin da suke dasu "a cikin wata mai zuwa, kamar yadda muke yi sau biyu a duk shekara, cikin shekaru bakwan da suka gabata, bisa yadda yarjejeniyar ta tsara
An sakawa sabuwar yarjejeniyar ta START hannu a ranar 8 ga wata Afrilun shekarar 2010 a birnin Prague, kuma aka fara aiwatar da ita a watan Febrairun 2011
Yarjejeniyar ta kayyadewa Rasha da Amurka makaman nukiliyan da zasu iya mallaka inda ta ce baza su wuce 1,550 ba, hakan ta rage yawan makamai masu linzami da aka dana, da wadanda ba'a dana ba masu cin dogon zango
Kwararru sun ce duk da banabance banabancen dake akwai tsakanin Rasha da Amurka akan katsalandan din da aka ce Rasha tayi a Zaben Amurka, da rikicin Syria, da kuma Ukraine da sauran batutuwa, ganin yadda duka bangarin suke hada kai wajen sa ido da tanatance alamuran nukiliya, babban abu ne ga tsaro da kwanciyar hankalin duniya
Shugaban Amurka Donald Trump ya dage a kan cewa takardar nan da ake cacar baki akan ta, dake zargin hukumar FBI a binciken katsalandar da Rasha tayi a zaben shekarar 2016 da wuce gona da iri, cewa takardar ta wanke shi kwata kwata, amma kuma daya daga cikin wadanda suka rubuata takardar ya musunta tunanin na Trump a jiya Lahadi
Dan majalisar wakilai dan Republican Trey Gowdy daga jihar Carolina ta Kudu, daya daga cikin wadanda suka taka rawar gani wurin fid da takardar da kwamitin tattara bayanan sirri na majalisar ya shirya, ya fadawa shirin gidan telbijin na CBS mai suna Face the Nation a jiya Lahadi cewa, wannan takardar ba ta shafi aikin wata guda da kwamitin Robert Muller yayi a kan binciken hadin bakin yakin neman zaben Trump da Rasha ko kuma Trump din na yin katsalanda ga binciken ba
Wani fitaccen dan jam'iyar Democrat a kwamitin harkokin shari'a yace kasidar da jam'iyar Republican ta fitar da ake takaddama a kai, kan binciken zargin Rasha da katsalandan, yana cike da kurakurai masu kunyatarwa
Dan majalisar Jerrold Nadler ya bayyana a martanin da ya mayar kan kasidar da ta mamaye harkokin siyasar Amurka wannan makon cewa, kasidar da kwamitin tattarra bayanan sirri na majalisar dokokin ya fitar abin takaici ne, kuma ya kamata 'yan jam'iyar Republian a majalisa su ji kunya
Takardar da Nadler ya rubutawa abokan aikinsa 'yan jam'iyar Democrt mai shafi shida, da tashoshin watsa labarai na talabijin suka samu, tace kasidar da ake kira Kasidar Nunes da shugaban kwamitin tattara bayanan sirri na majalisa da Devin Nunes na jam'iyar Republican ke jagoranta, an rubutata ne da gangan da nufin badda hankalin jama'a kuma tana cike da kurakurai
Fitar da kasidar ya kara zafafa takun saka tsakanin Trump da abokan tafiyarsa 'yan jam'iyar Republican a majalisa a daya bangaren, da kuma 'yan jam'iyar Democrat da manyan jami'an hukumar binciken manyan laifuka ta FBI a daya bangaren, kan ko an sa siyasa a binciken katsalandan da ake zargin Rasha da yi a zaben shugaban kasar Amurka
A wani al'amari mai kama da wata dabarar tauna tsakuwa don aya ta firgita, Amurka ta ce za ta inganta makaman yakinta ta yadda babu wanda zai gansu ba sannan ya kuma yi yinkurin fara yaki da Amurka
Wannan, a ganin Amurka, zai ba ta damar shawo kan sauran ma'abuta makakan yaki a dakile wanzuwar makamai a duniya
Tambaya: Shin ku na ganin kwalliya za ta biya kudin sabulu a wannan matakin da Amurka ke daukawa?
Hedikwatar Tsaron Amurka ta Pentagon ta bayyana manufofinta game da makamin nukiliya a shekarar 2018, wanda ya hada da inganta makamin na nukuliya da kuma sabunta makaman Amurka na yanzu, saboda ayi shakkar fara duk wani yakin nukiliya da Amurkar
“Abin da mu ke kokarin yi shi ne mu tabbatar da cewa jami’an diflomasiyyarmu da wakilanmu a wurin tattaunawa na cikin yanayin da ya wajaba a saurare su a duk lokacin da mu ka tayar da batun tsai da wanzuwar makamai,” a cewar Ministan Tsaron Amurka Jim Mattis ga Manema labarai a gabanin fitar da wannan bayanin jiya Jumma’a
Shugaban Amurka Donald Trump y ace ya umurci Mattis ya sake nazarin yanayin makamin nukiliyar ‘yan kwanaki bayan da ya fara aiki
Yayin da ake ta cece-ku-ce, tun bayan bullar takardar zargin hukumar binciken Amurka ta FBI da nuna goyon baya ga jam'iyyar Demokarat a binciken zargin cewa kasar Rasha ta yi katsalandan a zaben Shugaban kasar Amurka, Shugaban hukumar ya shiga karfafa gwiwar jami'ansa
Tambaya: Shin yaya ku ke ganin za ta kaya a wannan rikicin tsakanin Trump a gefe guda da kuma hukumar bincike a daya gefen?
Shugaban Hukumar Bincike ta FBI Christopher Wray, ya gaya ma ma’aikatan hukumar jiya Jumma’a cewa ya na tare da su, bayan fitowar wata takarda, wadda ta zayyana zarge-zargen da ‘yan jam’iyyar Republican a Majalisar Dokokin Amurka ke wa hukumar ta FBI, na amfani da mukamin gwamnati ba bisa ka’ida ba, game da yadda ta ke binciken zargin da ake na cewa kasar Rasha ta yi katsalandan a zaben Shugaban kasar Amurka
“Ina kan bakata game da kudurin nan namu na aiki ba tare da an ma na katsalandan ba, kuma kamar yadda aka gindaya a rubuce,” a cewar Wray ga ma’aikatan Hukumar ta FBI su wajen 34,000
Wasikar karfafa gwiwar da Wray ya rubuta ma ma’aikatan na FBI ba ta ambaci takardar zargin da ta fito jiya Jumma’a ba
Bai kuma nuna alamar zai bar hukumar ba
Shugaba Donald Trump ya caccaki hukumar ta FBI da kuma Ma’aikatar Shari’a jiya Jumma’a bayan fitowar takardar zargin
Da wani dan jarida ya tambaye shi ko fitowar wannan takardar zargi alama ce cewa za a kori Mataimakin Attoni-Janar din Shari’ar Amurka Rod Rosenstein, sai Trump ya ce, “Ka bai wa kanka amsa
Kwamitin ayyukan leken asiri na Majalisar wakilan Amurka ya fitar da kasidar sirri inda aka bayyana zargin da 'yan jam'iyar Republican a majalisa suka yi cewa, masu gudanar da bincike na hukumar binciken manyan laifuka ta FBI sun sabawa doka a binciken katsalandan da ake zargi Rasha a kai
Jiya Jumma'a aka fitar da kasidar sirrin, jim kadan bayanda shugaba Donald Trump ya amince a fitar da kasidar da shugaban kwamitin leken asirin dan jam'iyar Republican Devin Nunes ya rubuta
Shafunan da dama na kasidar sun maida hankali kan tsarin leken asiri dake sa ido kan wadansu a kasashen ketare da ake kira (FISA) izinin da ya ba hukumar FBI damar sa ido kan tsohon mai ba shugaba Donald Trump shawarwari kan harkokin kasashen ketare Carter Page, wani dan kasuwa dake da jari a Russia
Ana bayyana damuwa dangane da zargin da ake yi cewa Page ya yi hulda da jami'an leken asirin kasar Russia
Kasidar sirrin ta nuna cewa, bayanan da tsohon dan leken asiri Christopher Steele ya tattara sune aka bada karfi a kai wajen neman izinin amfani da FISA a wajen sawa Page ido, yayind hukumar FBI kuma bata bayyana cewa ofishin yakin neman zabe na Hillary Clinton wadda take takara a lokacin, da kuma ofishin jam'iyar Democrat na kasa suka dauki nauyin binciken da Steele ya gudanar ba, ko kuma cewa Steel ya taba bayyana kin jinin Trump a lokutan baya
Amurka ta bayyana matukar damuwanta da madugun yan adawan kasar Kenya Raila Odinga ya rantsar da kansa a matsayin shugaban kasa ya kuma yi watsi da kundin mulkin kasar
Gwamnati ta maida martani a ranar Talata a kan bukin rantsarwa, ta ayyana jam’iyar ‘yan adawa a matsayin kungiyar masu aikata laifi, ta kuma umarci gidajen telbijin su daina gabatar da shirye shiryen su
A wata sanarwar da ma’aikatar harkokin wajen Amurka ta fitar, ya tabbatar da Uhuru Kenyatta zababben shugaban Kenya, yayin da sanarwar ke kuma nuna matukar damuwa akan matakin gwamnati na rufewa, da musgunawa da kuma hana kafafen yada labarai aiki
An zabi Uhuru Kenyatta a matsayin shugaban Kenya ne a ranar 26 ga watan Oktoban shekarar 2017, a cikin wani zabe da kotun kolin Kenya tayi na’am da shi, inji mai Magana da yawun ma’aikatar harkokin wajen Amurka Heather Nauert a jiya Alhamis
Ta kara da cewa, wajibi ne abi hanyoyin shari’ar wurin warware kowace takaddama
Babban kotun birnin Nairobi ta umarci gwamnati a jiya Alhamis ta ba manyan gidajen talabijin kasar su uku, daman fara aiki, bayan sun yi kokarin nuna hotunan bukin rantsar da Odinga
Manyan ‘yan jam’iyar Democrat a kwamitin Majalisar dokokin Amurka da ke kula da fannin tattara bayanan sirri, sun zargi mambobin kwamitin ‘yan Republican da sauya wasu bayanai da ke cikin wasu takardun da ke dauke da matsayar da aka cimma, kafin su aika Fadar White House ta shugaban Amurka
Manyan ‘yan jam’iyar Democrat a kwamitin Majalisar dokokin Amurka da ke kula da fannin tattara bayanan sirri, sun zargi mambobin kwamitin ‘yan Republican da sauya wasu bayanai da ke cikin wasu takardun da ke dauke da matsayar da aka cimma, kafin su aika Fadar White House ta shugaban Amurka
‘Yan Democrat sun ce kamata ya yi, su aika da takardun da aka gabatar aka kuma amince da su a gaban majalisar, wadanda aka kada kuri’a akansu
An yi zargin cewa takardun wadanda Fadar ta White House za ta iya fitar da su a yau Alhamis a baina jama’a, suna dauke da bayanan ma’aikatar shari’ar kasar, wadanda suka bayyana son kai da aka nunawa shugaba Trump
Dan majalisar wakilai, Adam Schiff ne ya bayyana a wata wasika da ya aike wa shugaban kwamitin Devin Nunes a jiya Laraba cewa, ‘yan Democrat sun gano cewa an sauya bayanan da ke cikin takardun, lamarin da ya kwatanta a matsayin “mai ta da hankali
Sai dai wani mai magana da yawun Nunes din ya fitar da wata sanarwa da ke nuna cewa, an “dan yi sauyi” a kwapin da aka aika wa Fadar White ta Shugaban Amurka
Sanarwar ta kara da cewa, ‘yan Democrat din suna so ne su kau da hankalin jama’a daga kan batun cin zarafin da ke cikin takardun
'Yan majalisar dokokin Amurka sun bayyana ra'ayoyi kishiyoyin juna a kan jawabin da shugaban na Amurka Donald Trump yayi a zaman hadin guiwa na majalisun dokokin biyu, game da halin da kasa take ciki
Dan majalisar wakilai daga jam'iyyar Republican Ryan Costello, ya kira jawabin na shugaba Trump a matsayin na ci gaba, domin ko ya bayyana abubuwan da ake bukata a cikin gida, misali batun inganta samar da ababen more rayuwa, da harkokin shige da fice
Costello ya ce majalisar dokoki na bukatar daga yanzu ta yi amfani da sati mai zuwa, kai har ma watanni, domin ganin ta fadada wadannan kudurori na shugaba Trump
Shi kuwa dan majalisar dattijai daga jam'iyyar Democrat, Chris Coon, yace yayi fatar ganin shugaba Trump ya gabatar da jawabin dake kumshe da burin sassa biyun za su yi aiki tare, kuma yayi kwakkwaran bayanin yadda za a inganta abubuwan more rayuwa
Tare da karfafa muradun Amurka a duk fadin duniya da kuma tinkarar matsalar Koriya ta Arewa, yace shugaban yayi haka a wasu sassa, a wasu kuma bai yi ba
Shi ko dan majalisar wakilai dan jam'iyyar Republican, Brian Fitzpatrick, yace a ganinsa shugaba Trump yayi nasarar gabatar da jawabi wanda ya karfafa aiki tare
Dan majalisar wakilai Joe Kennedy na uku na jami’iyar Democrat mai wakiltan Massachusetts ya maida martani a kan jawabin shugaba Donald Trump yayi ga kasa
Yace muna a nan birnin Fall River a jihar Massachusetts, birni da Amurka ke alfahari da ita wanda bakin haure suka ginata
Yace munga tattalin arziki da saka jari yayi tashin goron zabi, amfani masu zuba jari yayi kauri, kampanoni suka samu kazamin riba amma kuma suka gaza raba amfani ga ma’aikata
Mun ga gwamnati da tayi ta fifitukar ganin ta ci gaba da gudanar da aiyukanta
Kasar Rasha kuma ta zo tayi dumu dumu ta shiga ko kuma ta yi katsalanda a demokaradiyarmu
Yace ana yaki a kan kare muhalli
Ya ci gaba da cewa, za a iya yin shewa ga alkauran da yan siyasa suka dauka, amma kuma za a yanke wa kasa hukunci ne a kan alkauran da ta cikawa jama’arta
Gwamnatin Shugaba Trump na tsaurara matakan baiwa ‘yan gudun hijira damar shiga Amurka, ta hanyar binciken kwakwaf ga masu neman shigowa daga kasashe 11 da ake ‘dauka a matsayin masu tsananin hadari
Jami’ai sun ki bayyana sunayen kasashen masu tsananin hadarin lokacin da suka kira manema labarai domin bayyana wannan canji, amma anyi ta bayyana kasasen a rahotanni
Kasashen sun hada da Masar da Iran da Iraqi da Libiya da Mali da Koriya ta Arewa da Somaliya da Sudan ta Kudu da Sudan da Syria da kuma Yamal
Wani jami’i ya ce banbanci ‘daya da za a gani shine yiwa mutanen da suka fito daga kasashen tambayoyi masu zurfi, sabbin matakan da aka ‘dauka zasu shafi kasashen da ke cikin jerin sunayen, kuma zai iya haifar da jinkiri ga wasu masu shiga kasar
Ana kyautata tsammanin yawancin sauye-sauyen da aka yi zasu fara aiki zuwa karshen watan Maris, a cewar wani jami’i
Kasashen duniya sun bi sahun Amurka wajen yin Allah wadai da amfani da motar daukar marasa lafiya wajen kaiwa farin kaya hari a Afghanistan
Fadar White House ta fitar da sanarwa jiya asabar, tayin allah wadai da harin kunar bakin wake da aka kai jiya a Kabul, babban birnin kasar Afghanistan da ya kashe mutane akalla 95 baya ga wasu 163 da su ka ji raunuka
Tace wannan harin da ya janyo asarar rayuka, ya samu da abokiyar kawancenmu Afghanistan jajircewa
Muguntar Taliban ba zata dore ba
Amurka ta kuduri aniyar raba Afghanistan da 'yan ta'adda da zasu iya kaiwa Amurkawa da abokan kawancenmu da duk wanda baya ra'ayinsu hari
Ma'aikatar harkokin wajen Amurka ita ma ta fitar da sanarwa cewa, "Amfani da motar daukar marasa lafiya da kungiyar Taliban tayi a matsayi makami, ta kaiwa farin kaya hari, manuniya ce ta irin yadda bata dauki mutanen Afghanistan da duk wadanda suke kokarin wanzar da zaman lafiya a kasar a matsayin komi ba, kuma wannan ya sabawa hankali
Muna jinjinawa dukan ma'aikatan gaggawa sabili da karfin halinsu wajen kai dauki bayan harin
Shugaban ofishin Majalisar Dinkin Duniya a Afghanistan shima ya yi Allah wadai da harin yace abinda ya fi tada hankali da ya kuma sabawa dokar kasa da kasa shine yadda maharan suka yi amfani da motar da aka yiwa fenti kamar ta daukar marasa lafiya harda tambarin aikin jinya
Makwabciya Pakistan da ake zargi da samarwa kungiyar Taliban mafaka ita ma ta yi Allah wadai da harin, ta kuma jajintawa dangin wadanda harin ya shafa
An kai harin na jiya asabar ne, 'yan sa'oi bayan da wani dan kunar bakin wake ya tarwatsa nakiya da aka dankare a wata karamar mota, a wajen sansanin soja dake lardin Helmand daku kudanci, inda ake fama da tashin hankali
Fashewar da ta auki a lardin Nad Ali  ta jiwa a kalla dakarun gwamnati shida rauni, bisa ga cewar jami'ai
Kamar yadda aka saba duk shekara, wannan shekarar ta 2018 ma an tuna da zagayowar lokacin da aka yi ma Yahudawa kisan kare dangi
Yau Asabar duniya ke tunawa da zagayowar lokacin da aka yi wa Yahudawa kisan kare dangin na “Holocaust,” wanda cike da bukin tuna ydda aka ceto sansanin tara Yaduwan da za a kashe na Auschwitz Nazi a shekarar 1045
Gidan Ajiya Kayan Tarihi na kisan Kare Dangin da aka yi wa Yahudawa da ke nan birnin Washington DC ya shirya wani taron manyan jami’ai daga sassa daban-daban na duniya saboda tunawa da wannan kisa na kare dangi
Jakadan Kungiyar Tarayyar Turai David O’Sullivan ya ce shirya hadimar tunawa da kisan na holocaust a gidajen adana kayan tarihi, na da matukar muhimmanci saboda zai sa ‘yan baya su koyi darasi daga miyagun abubuwan da su ka gabata
'Yan kwanaki bayan wani harin kunar bakin waken da aka kai wani babban otal a Kabul, babban birnin Afghanistan, sai kuma gashi an sake kai wani mummunan harin kuma har mutane wajen 100 sun halaka
Yau dinnan Asabar wani harin kunar bakin waken da aka kai ta mota ya barraka wani wuri mai cinkushe da jama’a da ke wajen wani ginin gwamnati a Kabul, babban birnin kasar Afghanistan ya kashe mutane akalla 95 baya ga wasu 163 da su ka ji raunuka
Ma’aikatar Lafiyar kasar ce ta tabbatar da wannan adadin
An hango turnukakken kura da hauhawar bakin hayaki na tashi sama a yankin tsakiyar babban birnin kasar bayan aukuwar fashewar a daura da ginin tsohuwar Ma’aikatar Cikin Gidan Afghanistan, a cewar shaidu
Wani mai magana da yawun Ma’aikatar Cikin Gidan Afghnistan mai suna Nasrat Rahimi, ya ce maharin ya yi amfani ne da wata motar daukar majinyata, wadda ya loda wa bama-bamai, wajen kai harin a inda wasu fararen hula su ka taru sosai
Tuni kungiyar Taliban ta bugi girji ta ce ita ta kai harin
Wani mai magana da yawun kungiyar ‘yan bindigar ya ce an yi niyyar auna wata babbar tawaga ce ta sojojin Afghanistan
Amurka ta yi Allah wadai da wannan harin, wanda ta bayyana da na rashin kan gado
Shugaban Amurka Donald Trump yace sa Amurka gaba da komi alheri ne ga sauran kasashen duniya, domin idan Amurka ta habaka sauran kasashe ma zasu habaka
Shugaban Amurka Donald Trump wanda ya jajirce wajen kare matsayinsa na sa muradun Amurka gaba da komi, ya shaidawa taron tattalin arziki na kasashen duniya cewa,duniya zata amfana daga karfin tattalin arzikin Amurka, ya kuma yi kira ga kasashen su rungumi tsarinsa na bunkasa kasa
Ya bayyana a cikin jawabin da ya yi na mintoci goma sha biyar a wajen taron tattali arziki na duniya da aka gunar a birnin Davos na kasar Switzerland cewa,"idan Amurka ta habaka, kasashen duniya ma zasu habaka"
Kamar yadda ya saba tun da ya shiga siyasa, Trump bai yi nadama ba kan tsawala kudin fice da wargaza yarjejeniyoyin harkokin cinikayya da kuma wadansu yarjejeniyoyin kasa kasa da aka cimma, da yake ganin suna kawo cikas a yunkurin habaka tattalin arziki
Ikirarin sa Amurka gaba da komi ya janyo suka tsakanin masu halartar taron na Davos da dama, wadanda ke fifita daukar matakan habaka tattalin arziki na bai daya
Ba tare da ambaton Amurka ba, shugaban kasar Brazil Michel Temer ya yi amfani da jawabinsa a taron Davos ranar Laraba, ya bayyana adawa da abinda yake gani a matsayin yin kofar rago a tsarin cinikayya mara shinge da yace manyan kasashen duniya ke yi
Yayin da kwararru ke ta hasashen abubuwan da za su biyo bayan taron Davos na tattalin arziki, saboda da halartar taron da Shugaban Donald Trump ya yi, wani kwararre ya ce halartar taron da Trump ya yi sam ba zai sa duniya ta lamunta da manufofin gwamnatin Amurka ta fifita marudun Amurka ba
Yayin da kwararru ke ta hasashen abubuwan da za su biyo bayan taron Davos na tattalin arziki, saboda da halartar taron da Shugaban Donald Trump ya yi, wani kwararre ya ce halartar taron da Trump ya yi sam ba zai sa duniya ta lamunta da manufofin gwamnatin Amurka ta fifita marudun Amurka ba
Da ya ke yin tsokaci game da wannan taron, wani kwararre kan harkokin tattalin arziki mai suna Malam Yusha’u Aliyu y ace taro ne da ke hankoron karfafa batun inganta rayuwar jama’a da, da tattalin arziki da kuma daidaito ta fuskar kasuwancin duniya
Y ace kamar yadda aka saba yi, kasashen da su ka yi mulkin mallaka don haka su ka san dadin tatsar wasu kasashe su ke yin tasiri a taron
Da abokin aikinmu Mahmud Lalo ya tambaye shi yadda yak e ganin korafin Shugaban Amurka Donald Trump cewa ana kwarar Amurka, kuma shi zai fi mai da hankali ne kan kare muradun Amurka, sai Aliyu ya ce ita kwarar kanta hawa biyu ce: Da kwarar Amurkawa da kuma kwarar gwamnatin Amurka
Y ace tsarin Amurka na babbar kasa mai bukatar sauran jama’a ne ya janyo abinda shi Trump din ke ganin kamar kwara ce
Ya ce alheri mai saurin samuwa da kuma saurin karewa Trump ke nema wa Amurka da irin wannan manusa ta sa
Ga cikakkiyar hirar Mahmud Lalo da Malam Yusha’u:
Shugaban Amurka Donald Trump ya nemi sanin ko za a sake komawa kan teburin tattaunawa tsakanin Isra’ila da Falasdinu
Trump ya fadi hakan ne yayin da yake ganawa da Firayi Ministan Isra’ila Benjamin Netanyahu a wurin taron kolin tattalin arziki na kasashen duniya a birnin Davos na kasar Switzerland, inda ya zargi Falasdinawa da rashin girmama Amurka, bayan da Shugaban Falasdinu Mahmoud Abbas yaki ganawa da mataimakin shugaban Amurka Mike Pence yayin da yake ziyara a yankin
Trump yayi barazanan yanke taimakon da Amurka ke yiwa Falasdinawa
Wani bangaren kudin taimakon ne zuwa kai tsaye a hannun hukumomin Falasdinawan, yayin kaso mai yawa ke zuwa ga kungiyoyi masu zaman kansu da kuma kungiyoyin bada agaji dake aiki a wurin
Idan aka kwatanta da taimakon da Amurka ta baiwa Isira’ila, a shekarar 2016, na dala biliyon uku da miliyon dari na taimakon soji
Kudin taimakon zai karu a shekarar ta 2019
Ba za’a iya sa farashi akan yanci da mutuncin wata al’umma ba
Jiya Alhamis jakadan Falaadinawa a Majalisar Dinkin Duniya Riyad Mansour ya yi wannan furucin a New York
Yace ba zasu girgiza da barzana ko tsoratarwa ko wata muguwar niya ba, kuma ya kamata duk wani mai son zaman lafiya da adalci kuma ya amince da dokokin kasa da kasa yayi Allah wadai da wannan abu
Mansour yayi wadannan kalaman ne a wani zama da kwamitin sulhun MDD yayi a kan Gabas ta Tsakiya
Shugaban Amurka Donald Trump yace a shirye yake ya amsa duk wata tambayar da za’ayi mishi a binciklen da babban Lauya na musamman Robert Muller ke gudanarwa akan zargin da ake na shisshigin Rasha a zaben Amurka na shekarar 2016
A halin da ake ciki kuma Shugaban Amurka Donald Trump yace a shirye yake ya amsa duk wata tambayar da za ayi mishi a binciklen da babban Lauya na musamman Robert Muller ke gudanarwa akan zargin da ake na shisshigin Rasha a zaben Amurka na shekarar 2016
A watanin baya da suka wuce, Trump yace zai amince dari bisa dari su gana da masu binciken Mueller amman daga baya kuma ya dawo yana tambaya dalilin da yasa ake son a zauna a tattauna dashi tunda babu wata muna muna
Mueller yana son ya tattauna da shugaba Trump ne akan korar da yayi wa tsohon shugaban hukumar binciken sirri ta FBI James Comey da kuma tsohon mai bada shawara kan harkokin tsaro Michael Flynn
Mueller dai yana bincike ne akan ko Trump yayi abinda ya sabawa doka a lokacin da Comey yace a farkon shekarar 2017 inda aka ce Trump yace mishi ya ajiye binciken da yake akan dangantakar da Flynn yake da ita da jakadan Rasha a birnin Washington
Alakar da ake zaton ta kullu ne makonni kadan kafin Shugaba Trump ya fara mulki a shekarar data gabata, sannan bayan watanni, ya kori Comey wanda a lokacin shine shugaban binciken da akeyi kan zargin da ake yi wa Rasha
Shugaban Kasashen duniya sun hallara a birnin Davos da ke kasar Switzerland domin halartar taron tattalin arzikin na duniya
Shugaban Kasar Amurka Donald Trump ya isa birnin Davos da ke Switzerland domin halartar taron tattalin arzikin na duniya
Trump zai kasance shugaban Amurka na farko da ya halarci  taron sanda yake kan mulki bayan ahugaba Bill Clinton da ya je a 2000
Manazarta sun ce wakilai da yawa sun daura damarar jan daga akan sabanin ra’ayoyinsu kan yadda kowannensu ke kallon halin da tattalin arzikin duniya yake ciki
Ana sa ran cewa Shugaba Trump zai yi kokarin tallata akidarsa ta maida Amurka ta farko, wanda ya sa Amurka ta saka haraji kan kayayyakin da ake shiga da su cikinta
Sannan Amurka za ta nemi ta sauya tsarin cinikayyarta da sauran kasashen duniya
Amma sauran manyan kasashen duniya kamar na nahiyar Turai da China da Japan, na kira da a sake sabon tsari na sassauta matakan kasuwanci tsakanin kasashe
A jiya Laraba ne wasu ‘yan Majalisar Dattijan Amurka suka shirya tunkarar kasar Myanmar kan kisan kare dangi ga wata kabila, inda ‘daya daga cikin ‘yan jam’iyyar Democrat ya zargi shugaban masu rinjaye Mitch McConnell na kin aikata komai kan rikicin Rohingya saboda alakarsa da shugabar kasar, Aung San Suu Kyi
Sama da shekaru 20 McConnell ke zama mutumin da yake gabatar da matakan takunkumi dake auna sojojin dake mulki, wanda daga karshe suka saki Suu Kyi daga ‘daurin talala kuma suka bari aka gudanar da zabe kuma jam’iyyarta ta lashe zaben a shekarar 2015
A cewar sanata Dick Durbin, McConnell yaji, kuma duk muma munji a shekarun da suka gabata Suu Kyi ta nuna karfin hali, amma hakan ba zai sa muyi watsi da abin da yake faruwa yau a kasar da take bukatar shugabancinta
‘Yan sa’o’i kafin nan, Durbin da sauran sanatoci 14 ciki harda ‘dan jam’iyyar Republican Johan McCain na Arizona da Marco Rubio na Florida sai kuma ‘dan Democrat Tim Kaine na jihar Virginia da Dianne Feinstein ta California, suka gabatar da wani kuduri dake Allah wadai da tashin hankalin da ya raba ‘yan kabilar Rohingya da wasu tsiraran kabilu daga gidajensu
suka kuma yi kira ga gwamnatin kasar ta ‘dauki matakan gaggawa na dakatar da duk wani tashi hankali
Amurka ta fada a jiya Talata cewa, kafin karshen wannan shekara zata fidda tsarin tattaunawar zaman lafiyar yankin Gabas ta Tsakiya, sai dai mataimakin shugaban kasar Amurka Mike Pence yace hakan zai ta’allaka ne a kan amincewar Falasdinu ta koma kan teburin tattaunawa da Isra’ila
A lokacin da ya kamala ziyararsa ta kwanaki uku da ya kai a Gabas ta Tsakiya, Pence ya fadawa kampanin dillancin labarai na Reuters cewa, fadar White House tana tattaunawa da kawayenta na yankin ko zasu iya fitowa da tsarin tattaunawar zaman lafiyar
Amma dai hakan zai tabbata ne bisa amincewar Falasdinu na komawa ga teburin tattaunawar
Wani babban jami’in Fadar White House ya fadawa manema labarai a birnin Kudus cewa, masu tattaunawa na bangaren Amurka basu kayyade lokacin kamala tattaunawar ba, saboda a baya cimma lokacin da aka kayyade ba
Bangarorin zasu dace a kan lokacin da suka amince su fara tattauanawar, inji jami’in na White da ya bukaci a sakaya sunansa
Pence ya fada a hirarsa da Reuters cewa, shi da shugaba Donald Trump, sun yi imanin shawarar dauke ofishin jakadancin Amurka daga birnin Tel Aviv zuwa birnin Kudus zai taimaka ainun wurin cimma tattaunawar zaman lafiyar yankin
Wani kakakin Ma'aikatar Shari'ar Amurka ya tabbatar da cewa mai bincike na musamman akan zargin yin katsalandan da Rasha ta yi a zaben shekarar 2016 ya yiwa Jeff Sessions tambayoyi na wasu sa'o'i da dama
A yau Talata, wani kakakin ma’aikatar shari’ar Amurka, ya ce, ofishin lauya na musamman, Robert Meuller, da aka nada domin binciken katsalandan din da ake zargin Rasha da yi a zaben Amurka na 2016, ya yi wa babban Attoney Janar din Amurkan, Jeff Session tambayoyi a makon da ya gabata, kan shishhigin da Rashan ta yi
Jaridar New York Times ce ta ruwaito labarin a yau Talata, inda ta ce, Sessions ya fuskanci tambayoyi na tsawon sa’o’i, a ci gaba da binciken na Rashan
An kuma yi wa Sessions tambayoyi, kan ko shugaba Trump ya nemi ya dakatar da binciken, tun bayan da ya hau mulki a watan Janairun bara
Kakakin ma’aikatar shari’ar, Ian Prior, ya tabbatar wa Muryar Amurka cewa lallai an yi wa Sessions tambayoyi, amma, ya ki ya yi karin bayani
Lauyan Sessions na kansa, Chuck Cooper, da kuma ofishin Mueller, duk sun ki su ce komai kan tambayoyin da aka wa Sessions din a lokacin da Muryar Amurk ta tuntube su
Babban Attoney Janar din, shi ne jami’in gwamnmatin Trump na farko da aka yi wa tambayoyi, tun bayan da Meuller ya karbi binciken na Rasha a watan Mayun bara
A daya bangaren kuma, Fadar shugaban Amurka ta White House, ta bayyana kwarin gwiwarta, kan Darektan hukumar binciken manyan laifuka ta FBI, Christopher Wray, wanda rahotanni suka bayyana cewa ya yi barazanar ajiye aikinsa, saboda matsalin lambar da shugaba Trump ya ke nuna mai, na sai ya kori mataimakinsa, Andrew McCabe
Shafin yanar gizon yada labarai na Axios, ya wallafa cewa, Jeff Sessions, tare da umurnin Trump, ya matsa sai Wray ya kori McCabe, da wasu jami’an hukumar ta FBI da suka yi aiki tare da tsohon darektan hukumar, James Comey, bisa zargin cewa sun nuna bangarancin siyasa, yayin da suke gudanar da ayyukansu
Jerin girgizar kasa da aman duwatsu da suka auku yau Talata a yankin tekun Pacific sun shafi wani yankin jihar Alaska ta nan Amurka da British Columbia mallakar kasar Canada abun da ya sa Amurka ta yi shirin ko ta kwana
An samu jerin girgizar kasa da aman duwatsu daura da karshen yankin tekun Pacific a yau Talata
Hukumar da ke bincike kan yanayin doron kasa ta Amurka ta ce, wata gagarumar girgizar kasa mai karfin maki 8
2 ta auku kilomita 280, kudu maso gabashin Tsibirin Kodiak da ke Alaska, lamarin da ya janyo aka sa jami’an ba da agajin gaggawa suka shiga shirin ko-ta-kwana, domin yin gargadi kan aukuwar bala’in Tsunami a yankin Alaska da British Columbia mallakar Canada,
Sannan har ila yau, an saka daukacin gabar tekun yammacin Amurka da yankin Pacific da ke Hawaii a matakin shirin ko-ta-kwana domin gujewa bala’in na Tsunami
Cikin gaggawa, an bai wa mazauna yankin shawarar su fice daga yankin su koma wurare masu tudu
Daga baya, Cibiyar da ke aikewa da gargadin aukuwar Tsunami a yankin Pacific, ta soke wannan gargadi a yankin Hawaii
Amma sauran yankunan da suka hada da gabar tekun Alaska da British Columbia da kuma wasu sassan gabar tekun yammacin Amurka, sun ci gaba da kasancewa cikin shirin shirin na ko-ta-kwana
Shugaban Amurka Donald Trump ya rattaba hannu a dokar sake bude gwamnati, dake kawo karshen kwanaki uku da aka rufe wasu ma’aikatun gwamnati biyo bayan takaddamar banbancin ra’ayin siyasa kan batun shige da fice
Da yammacin jiya Litinin ne ‘yan Majalisun wakilai suka kada kuri’a don amincewa da kudurin da Majalisar Dattawa ta amince
Shi dai wannan kuduri na wucin gadi da aka amince da shi zai baiwa gwamnati kudaden da zata ci gaba da gudanar da harkokinta har zuwa ranar 8 ga watan Fabarairu, da fatan cewa Majalisa zata cimma yarjejeniyar kasafin kudin da bana wucin gadi ba
Da yake magana da manema labarai Sanata Sherrod Brown na jam’iyyar Democrat, ya ce “wannan labari ne mai kyau ga ‘kasa
Sanata Susan Collins ta jam’iyyar Republican cewa ta yi, “yau ranace da za ayi farin ciki
Idan aka rufe gwamnati, hakan na nuna gazawa
Shugaban masu rinjaye a Majalisar Dattawan Amurka kuma dan jami’iyar Republican Mitch McConnel, ya shirya kada kuri’a yau Litinin da rana a kan kawo karshen rufe ma’aikatun gwamnatin Amurka
Wakilan Majalisar Dokokin zasu kada kuri’a ne a kan tallafawa ma’aikatun gwamnati zuwa akalla makwanni uku nan gaba
Shugabannin bangarorin biyu na Majalisar sun kwashe dukkan ranar jiya Lahadi suna ganawa kuma suna tattaunawa a kan hanyar kawo karshen takaddamar bakin haure da yayi sanadin rufe wasu ma’aikatun gwamnati
Sai dai ba’a tantance irin ci gaban da ake samu a tattaunawar ba
Tunda farko a jiya Lahadin, wakiliyar jihar Maine Susan Collins, mai sassaucin ra’ayi ‘yar jam’iyar Republican tace akwai wakilai takwarorin aikin ta 22 da suka himmantu wurin warware wannan matsala
Majalisa ta tabbatar da kasafin kudin gudanar da ayyukan gwamnati a karshen makon jiya
Amma ‘yan jami’iar Democrat a Majalisar sun ki amincewa da kasafin kudin, kuma suna bukatar a kare bakin hauren da aka shigo da su Amurka tun suna yara kanana da bisa ka’ida ba da kae kiransu Dreamers
Su kuwa bangaren jami’iyar Republican sun ce ba zasu tattauna a kan batun bakin haure ba har sai gwamnai ta fara aiki
‘Yan Majalisar dokokin Amurka na jam’iyyar Democrat da Republican dake ci gaba da ganin laifin juna, yayin da aka kawo karshen ranar farko a halin da ya kai ga rufe wasu ma’aikatun gwamnatin Amurka, sun cima jituwa akan wasu batutuwa kalilan amma suna ci gaba da takaddama kan samar da sauyi a dokokin shige da fice
A jiya Asabar shugaban masu rinjaye a Majalisar Dattijai Mitch McConnell, ya ce ya shirya sake gudanar da kada kuri’a ranar Litinin da karfe ‘daya na dare, kan sabon kasafin kudi da zai iya dawo da harkokin gwamnati har zuwa ranar 8 ga watan Fabarairu
Kuri’ar da za a kada zata matsa lamba ga ‘yan Majalisun jam’iyyar Democrat kan su amince da yarjejeniya ko a fuskanci sake rufe ayyukan gwamnati a karo na biyu
Kudaden gudanar da gwamnati sun kare tun karfe goma sha biyun ranar Asabar, wanda ya haddasa rufe wasu harkokin gwamnati marasa muhimmanci sosai
Daruruwan mata sun yi zanga zangar nuna bacin ransu ga shugaban kasar Amurka, Donald Trump a sassa daban-daban na kasar, inda suka sha alwashin ci gaba da adawa da manufofin sa
Magajin garin birnin New York na Amurka, Bill deBlasio, ya ce masu zanga-zanga sama da 120,000 ne suka halarci gangamin neman ‘yancin mata a unguwar Manhattan, yayin da sauran dubban mutane kuma suka yi zanga-zangar a sauran birane a fadin kasar
Ranar gangamin mata na wannan shekarar yazo ne daidai da zagayowar hawan shguaban Amurka Donald Trump bisa gadon mulki, kuma yawancin mutanen da suka gudanar da zanga-zangar jiya Asabar sun nuna bacin ransu da Donald Trump a sakonnin da suke dauke da su a kwalaye da kuma tufafinsu
Matan sun hadu ne domin kira ga a baiwa mata ‘yanci daidai dana maza ta fuskar biyan albashi da kuma harkokin kiwon lafiya, sun kuma yi Allah wadai da yawan son yin lalata da mata ala tilas, da kuma karfafawa mata gwiwa su tsaya takarar siyasa
Haka kuma gangamin ya tabo batutuwa da suka hada da nuna banbancin launin fata da takaita mallakar bindigogi da kare baki
Shin wadanne fannoni ne matakin rufe ma'aikatun gwamnatin Amurka zai shafa, kuma wadanne ne ba zai shafa ba? Ga karin bayani:
An shiga yini na farko a halin da ya kai ga rufe ma’aikatun gwamnatin Amurka bayan da majalisar dattawan kasar ta gaza cimma matsaya kan kasafin kudi na wucin gadi
Shi dai wannan kasafin kudi shi zai ba da dama a ci gaba da gudanar da ayyukan gwamnatin har zuwa cikin watan Fabrairu
Amma juya baya da ‘yan jam’iyar Democrat suka yi na kin amincewa da wannan kudirin kasafin kudi ya kai ga an wayi gari daga 12 daren jiya Juma’a, gwamnati ba ta da ko sisi aljihunta
Bukatar 'yan Democrat ita ce a samar da sauyi a dokokiin shige da ficen Amurka, wanda suka ce zai kawo karshen shirin DACA
DACA, wani shiri ne da ya ke kare wasu dubban baki mazauna Amurka da suka shiga kasar tun suna yara, shirin da Shugaba Trump ya ce zai rushe
Yanzu haka, dubun dubatar ma'aikatan gwamnati ba za su fita aiki ba, yayin da ake kokarin neman maslaha a majlisar dokokin
Yayin da ake wannan takaddama, ga kadan daga cikin fannonin da matakin zai shafa kamar yadda jaridun Amurka suka wallafa:
Sai dai ba daukacin ma’aikatan gwamnati ba ne za su ki zuwa bakin aiki lura da muhimmacin wasunsu, ga kadan daga cikinsu kamar yadda jaridun kasar suka wallafa:
Rufe ma’aikatun gwamnatin da aka yi na baya-bayan nan shi ne a shekarar 2013 a lokacin zamanin mulkin Barack Obama
Kwanaki 16 aka kwashe a wancan lokacin ma’aikatun na rufe
Saurari fashin bakin Farfesa Yusuf Alhassan, Malami a jami’ar jihar Missour kan wannan hali da ake ciki a hirarsa da Mahmud Lalo, inda ya fara bayani kana abin da ke nufi da rufe ma’aikatun gwamnati:
Yau Asabar mataimakin shugaban kasar Amurka ya fara rangadin kasashe hudu a gabas ta tsakiya
Mataimakin shugaban Kasar Amurka Mike Pence ya isa Alkahira yau asabar, inda zai tattauna shugaba Abdel fatah El-sisia kan batutuwan da suka shafi tsaro, taadanci,ciki ko harda batun yaki da kungiyar IS
Dama tun a cikin watan December ne aka shirya wannan ziyarar amma kasancewar mataimakin shugaban kasan cikin batun tattaunwa game da sabon tsarin harajin kasa da ake son ayiwa kwaskwarima da kuma kin ganawar da shugaban Falesdinawa Mahmoud Abbas yaki na ya amince ya gana dashi a Bethlehem yasa aka dage ziyarar
Shugaban na Falesdinawa yayi fatali da shawarar da Shugaban Amurka Donald Trump ya yanke na cewa ya amince da birnin kudus a matsayin fadar gwamnatin Israela
Pence dai shine babban jamiin gwamnatin Amurka na farko yakai ziyara a kasashen Gabas ta tsakiya tun bayan lokacin da Shugaba Trump ya bayyana birnin kudus a matsayin fadar Izraila
A cikin sanarwan da, White House ta fitar tace wannan ziyarar ta mataimakin shugaban kasa ya kara jaddada manufar Amurka ne nayin aiki da kawayen ta wajen ganin an yaki mumunar akidar dake zamewa barazana ga matasa masu tasowa nan gaba
Birnin Alkahira dai shine zango na farko da mataimakin shugaban kasar ya yada zango a wannan ziyarar tasa ta kwanaki hudu a kasahen da suka hada da Jordan da kuma Izraila
Sai dai ba asa rai mataimakin shugaban kasar ya gana da shugaba Falesdinawa
Da safiyar yau Asabar aiyukan gwamnatin Amurka sun tsaya cak bayan cikar wa'adin kudaden tafiyar da harkokin gwamnati ba tare da cimma daidaituwa ba
Wa’adin gudanar da harkokin gwamnatin Amurka ya cika ba tare da an cimma jituwa kan samar da kudin tafiyar da gwamnati ba
Da yammacin jiya Juma’a cibiyoyin gwamnatin Amurka suka fara shirye-shiryen dakatar da harkokin gwanatin da basu da muhimmanci sosai kafin wa’adin kudaden gudanar da ayyukan gwamnati ya kare karfe goma sha biyun dare agogon Washington
Yunkurin Majalisar Dattawa na kada kuri’ar hana dakatar da harkokin gwamnatin ya ci tura
A halin yanzu dai ba a san irin tattaunawar da ake yi a bayan fage don shawo kan lamarin ba
Tun da farko, wata ganawa da aka yi tsakanin shugaba Donald Trump da jiga-jigan ‘yan jam’iyyar Democrat a Majalisar Dattawa ta ka sa kaiwa ga daidaitawa
Yan Jam’iiyar Democrat dake majalisar Dattawa sun ki bada hadin kai saboda su matsa lamba a warware matsalar bakin haure da kuma tsarin kashe kudi
Yan Republican na zargin takwarorinsu na Democrat da kin mayar da hankalinsu kan abinda yafi muhimmanci
Jami’an leken asirin Amurka sun yabawa ‘yan majalisar dokokin kasar domin amincewa da shirin sa ido mai sarkakiya, da ‘yan fafatukar kare sirrin jama’a suke kushewa, da cewa, bai kare ‘yaancin talakawa ba
Majalisar dattijai ta kada kuri’a jiya alhamis da ‘yan majalisa sittin da biyar suka amince, talatin da hudu kuma suka ki amincewa, da zai sabunta dokar harkokin leken asiri na kasashen ketare lamba da dari bakwai da biyu da ake kira FISA na tsawon shekaru shida
‘Yan majalisar sun kada kuri’ar goyon bayan sabunta shirin makon da ya gabata
Ana kuma kyautata zaton Shugaba Donald Trump zai sa hannu a kai yau jumma’a
Sashe na dari bakwai da biyu na dokar ya ba cibiyoyin leken asirin Amurka hurumin su saurari da kuma karanta sakonnin da ake aikawa daga kasashen ketare ta hanyoyin sadarwar zamani na dandalin kamfunna irin su Facebook, Google, da kuma Verizon domin tattara bayanai kan ‘yan kasashen ketare da ake sawa ido
Jami’an leken asirin Amurka sun jima suna bayyana shirin a matsayin mai matukar muhimmanci, suka ce, sun sami bayanai da dama ta wannan hanyar da suka taimaka wajen dakile ayyukan ta’addanci
Tsofaffin jakadun Amurka a kasashen Afrika guda saba’in da takwas sun aikawa fadar shugaban Amurka ta White House da wasika, suna bayyana matukar damuwa dangane da kalaman batancin da aka ce shugaba Donald Trump ya yi inda ya kira kasashen Afrika kaskantattu
Wasikar ta jinjina wa fitattun ‘yan kasuwa, da ‘yan gwaggwarmaya da masu ra’ayin ‘yan mazan jiya da kuma ‘yan boko daga nahiyar suka yi, yayinda kuma suke jadada bukatar a ci gaba da karfafa kyakkyawar dangantaka tsakanin kasashen nahiyar Afrika din da Amurka
Daya daga cikin wadanda suka sa hannu a wasikar, kuma tsohon jakaden Amurka a Najeriya, John Campbell ya shaidawa Muryar Amurka cewa, an maidawa shugaban kasar martani da kakkausan lafazi kuma korafin karuwa yake yi ba raguwa ba
Campbell yace ministan harkokin kasashen waje na Najaeriya ya gayyaci jami’an diplomasiya na Amurka domin su yi bayani a kan kalaman na Trump da ya bayyana a masayin masu matukar bakanta rai, da kuma batanci, kuma ba za a lamunta da su ba
Shugaban Amurka Donald Trump ya zargi kasar Rasha da taimaka ma kasar Koriya Ta Arewa da dabarar tsallaka takunkumin da duniya ta kakaba ma ta, ya kuma ce kulluyaumin Koriya Ta Arewar na ci gaba da samun nasara wajen kera makami mai linzaminta mai iya isa Amurka
A wata hirar da ya yi da kafar labaran Reuters a fadarsa ta White House, Shugaba Trump ya yaba ma kasar China saboda kokarin da ta ke yi wajen takaita yawan man fetur da gawayin ‘coal’ da ake samar ma Koriya Ta Arewa, to amma ya ce ya kamata China ta kara azama wajen taka ma Koriya Ta Arewar burki
Ya kuma ce da alamar kasar Rasha na cike gibin da China ta bari na taimaka ma Koriya Ta Arewar
Trump ya ce mai yiwuwa Shugaban Rasha na yin kafar ungulu ga takunkumin da aka sakawa Koriya ta Arewa din da gangan
A yayin hirar ta tsawon sa’a guda, Trump bai nuna kwarin gwiwa kamar yadda ya nuna kwanan baya ba, kan cewa zai tattauna da Shugaban Koriya Ta arewa Kim Jong-Un kai tsaye ba
Da ‘yan jarida su ka tambaye shi ko ya tattauna kai tsaye da Kim, Trump bai yi wani takamaiman bayani ba
To amma ya ce ya na iya tattaunawar fuska-da-fuska da Shugaban na Koriya ta Arewa
A halin da ake ciki kuma, yayinda likitocin Shugaban Amurka Donald Trump fahimtar al’amurra, a gwajin da aka masa ranar Talata, wata kuri’ar jin ra’ayin jama’a ta nuna cewa mafi yawan Amurkawa na ganin Trump bai da natsuwa
Kuri’ar jin ra’ayin jama’a da Jami’ar Quinnipiac ta gudanar ta nuna cewa kashi 45% na masu kada kuri’a na ganin Trump na da natsuwa, a yayin da kuma kashi 47% ke cewa bai da natsuwa
Kuri’ar ta kuma nuna cewa akasarin maza na ganin Trump na da natsuwa, a yayin da kuma akasarin mata ke ganin bai da natsuwa
A satin da aka ba da rahoton cewa Trump ya yi amfani da kalaman batunci kan ‘yan kasashen Haiti da El Salvador da Afirka da ke shigowa Amurka, kuri’ar ta nuna kashi 59% na Amurkawa masu kada kuri’a sun yi imanin cewa Trump ya fi mutunta farar fata fiye da sauran mutanen dake da wani launin fata
A takaice dai kuri’ar ta Jami’ar Quinnipiac ta nuna cewa kashi 38% na masu kada kuri’a ne kadai su ka amince da salon mulkin Shugaban
Ma'aikatar shari’a ta Amurka tace zata dauki matakin na ba safam ba, kamar yadda Atoni janar kuma ministan shari’a na kasar Jeff Session ya fada, na neman kotun koli ta tayi watsi da hukuncin da wata kotu a jahar California ta zartas na hana gwamnatin tarayya daina aiki da shirin kare wadansu da aka kawo Amurka tun suna yara daga maida su kasashen su
Gwamnatin Trump ta fada jiya Alhamis cewa zata shigar da bayanai gaban kotun kolin domin ta sake duba hukuncin da ta yanke a California
Matakin ba safai ake haka ba,domin gwamnatin ta dauki matakin ne gabannin a gama sauraron daukaka kara da ahalin yanzu yake gudana a gaban kotun daukaka kara dake San Francisco
Atoni Janar Session yace hukuncin da alkalin ya yanke “ya kaucewa doka da duk wani tunai” ace alkali daya rak zai yanke hukunci kan makomar shirin da ake kira DACA, matakin da zai shafi dukkanin kasar
Atoni Janar na jahar California Xavier Becerra ya maida martani kan matakin da gwamnatin tarayyar ta dauka da cewa, ya hakikance alkalan manyan kotunan kasar za su fahimci dalilin d a yasa alkalin kotun kasa, ya bada umarnin ci gaba da aiki da shirin har sai an kammala kararraki da aka shigar gaban kotun dagane da btun
Tunda farko, a wunin jiya sai da shugaba Trump ya soki ‘yan Democrat inda yake cewa suna shirin jawo tsaiko ga harkokin gwamnatin daga karshen wannan mako, saboda kawai su kare wadanda shirin na DACA ya kare, matakin da yace zai hana dakarun Amurka samun kudaden tafiyar da ayyukans su
Ma’aikatar Shara’a ta Amurka tace zata dauki wani matakin da Atone-janar na Amurka, Jeff Sessions ya bayyana da cewa na” ba saban bane” na neman babar Kotun Kolin Amurka ta kawar da hukuncin da wata karamar Kotun Daukaka Kara ta jihar California ta yanke, inda ta hana wa Gwamnatin Tarayya ja wa shirin bada kariya ga matasan da aka zo da su Amurka tun suna kananan yara burki, shirin da ake kira DACA
A jiya talata ne gwamnatin shugaba Donald Trump ta bada sanarwar niyyarta na neman Kotun Koli ta sake nazarin wancan hukuncin
Ana daukar matakin akan na “ba saban” ba ne da yake gwamnatin tarayya ta bayyana niyyarta na chanja shirin DACA din tun ma kafin ita wancan Kotun Daukaka Kara ta birnin San Fransisco ta kamala yanke nata hukunci
Atone-Janar Sessions ya gabatarda hujjar cewa hukuncin wancan kotun hukunci ne da “hankali ba zai dauka ba kuma ya sabawa doka”, musamman ma ace “wai alkali guda daya zai iya yanke hukuncin da zai shafi kasa baki daya kan shirin na DACA
Hukumomi a Jihar California dake yammacin Amurka sun ce sun kama wani mutum da matarsa sakamakon samun su da lafin daure 'ya'yansu 13 a matsayin fursnunoni a muhalli mai tsananin kazanta
Hukumomi a Jihar California dake yammacin Amurka sun ce sun kama wani mutum da matarsa sakamakon samun su da lafin ajiye 'ya'yansu 13 a matsayin fursuna cikin kazantaccen muhali
Ana tsare da David Turpin da matarsa Louise Anna Turpin a kurkuku, har sai sun samu mai iya yin belinsu a kan kudi dala miliyan tara, yayin da 'yan sanda ke ci gaba da bincike akan tozartawa da saka yara cikin hadari
'Yan sanda sun damke mutanen biyu a bayan da daya daga cikin 'ya'yansu mai shekaru 17 da haihuwa, ta samu halin tserewa daga gidan, ta kuma kira 'yan sanda na garin Perris dake kusa da birnin Los Angeles
'Yan sandan suka ce yarinyar mai shekara 17, ta fi kama da 'yar shekara 10, a saboda mummunar ramar da ta yi a dalilan yunwa da rashin kulawa
Sabanin yara 12 da 'yan sandan ke tunanin za su ceto, sai suka ga cewa wasu daga cikinsu ma 'yan shekara 18 ne zuwa 29
Yan sandan sun bayyana cewa karamar cikin yaran 'yar shekara biyu ce, kana an daure wasu daga cikin yaran da sarka da kwado a jikin gado
Wata sanarwar 'yan sanda ta bayyana cewa iyayen yaran ba su bayar da wani dalili na saka 'ya'yansu cikin wannan matsanancin halin ba
Shugaban kasar Amurka Donald Trump ya gayawa manyan yan majalisar dokoki a yau Talata cewar zai amince da duk wata doka da majalisa ta yarda da ita na kare dubban yara bakin haure
Shugaban Amurka, Donald Trump, ya gayawa manyan 'yan majalisar dokoki a yau Talata cewar zai amince da duk kudurin dokar da majalisa ta zartas da ita na kare dubban yara bakin haure daga kora daga Amurka tare da bunkasa tsaro a iyakar Amurka da Mexico
A wani gagarumin zaman tattaunawa a fadar White House, shugaban yace za a tattauna maganar sabunta harkokin shige da fice na kasar daga baya
Ya kara da cewa ya yi imanin akwai bukatar a gina katanga akan iyakar Amurka da Mexico, amma kuma da alama ya janye daga bukatar cewa a ware kudaden gina katangar nan take
A wata sanarwar da kakakin fadar White House ta bayar, ta ce, "shugaba Donald Trump ya samu nasarar tattaunawa da bangarori biyu akan sabunta harkokin shige da fice
A tattaunawar da sukayi ta sirri, sun cimma matsayi a kan maida hankali kan duk wata doka da zata taimaka wajen gyara wurare masu muhimmanci guda hudu wadanda suka kunshi tsaron iyaka, DACA, gasar samun Visar Amurka da kuma harkokin shige da ficen kasar
Yau a duk fadin Amurka ake hutun tunawa da jagoran gwagwarmayar kwato wa bakake da tsiraru cikakken 'yancin zama amurkawa, wato Martin Luther King Jr
A yau Litinin ne Amurkawa ke bikin girmama Martin Luther KING Jr
, mutumin da ya jagoranci gwagwarmayar kwato ‘yanci da hakkokin bakar fata da ‘yan tsiraru, wanda kuma yayi imani da cewa nasarar irin wannan gwagwarmayar ta ta’allaka ne kan gudanar da ita cikin lumana
A kowacce shekara, a ranar Litinin ta uku a watan Junairu, Amurkawa na girmama shugaban ‘yancin bakar fatan da aka kashe, wanda a shekarun 1950 da 1960 ya shirya tare da jagorantar kyamfe na nuna kyamar wariyar launin fata dake aukuwa a jihohin kudancin Amurka da kuma yakin neman daidaito tsakanin fari da baki da kuma ‘yancin zabe
Mutane da yawa a fadin Amurka suna yin hutun tuna ayyukan da gwarzon ya yi na kawo karshen wariyar launin fata ta hanyar yin ayyukan gayya na taimakon al’umma
Majalisar Dokokin Amurka ta girmama shi Martin Luther King a shekarar 1994 ta hanyar kebe wannan rana a zaman ta yin hidima ga kasa
Shugaba Donald Trump ya yi bayani akan jarumin a wani zama da aka yi a birnin Washington ranar Jumma’ar data gabata inda ya yabeshi da ayyukanshi na zanga zangar lumana na neman daidaito da kwanciyar hankali
Ana ci gaba da nuna bacin rai game da kalaman batancin da aka danganta su da Shugaban Amurka Donald Trump
Ko a yau dinnan Litinin, yayin da ake bukukuwan zagayowar ranar tunawa da dan rajin fafutuka Martin Luther King Jr a fadin Amurka
Ana shirin gudanar da zanga-zanga a yau a birnin New York domin nuna bacin rai kan kalaman da shugaban Amurka Donald Trump ya yi na batanci akan wasu kasashe
Za a gudanar da zanga zangar ce yayin da ake hutun tunawa da fitaccen dan gwagwarmayan nan Martin Luther King Jr a duk fadin Amurka
A kwanakin baya wasu kafafen yada labarai a Amurka suka ruwaito cewa Trump ya kwatanta nahiyar Afirka da Haiti a matsayin kasashen "kasakantattu
A fadi hakan ne yayin da yake wata ganawa da wasu 'yan majalisar dokokin Amurkan kan batun shige da fice
Kalaman na Trump sun janyo kakkausar suka daga sassan duniya musamman ma daga nahiyar Afirka
Abokiyar aikinmu Grace Alheri Abdu, ta zanta da wani dan asalin Ghana mazaunin Amurka, Muhammadu Mada, wanda ya yi tsokaci kan kalaman da ake zargin Shugaba Trump da fada
Jami’ai da sauran ‘yan kasa na ci gaba da tofa albarkacin bakinsu dangane da kalaman rashin mutunci da ake zargin shugaban kasa Donald Trump da furtawa lokacin da yake nuna adawarsa ga ‘yan kasar Haiti da kuma ‘yan ci rani daga kasashen Afirka
Ranar Alhamis ne shugaba Donald Trump ya baiwa ‘yan Majalisa mamaki lokacin da suke tattaunawa kan shige da fice a fadar White House, “me yasa ake barin dukkannin mutanen da suka fito daga wulakantattun kasashe suka shigo nan?” Trump ya tambaya, a cewar rahotanni masu yawa wadanda kuma aka tabbatar daga mutanen da suka halarci tattaunawar
Kashi casa’in da biyar na mutanne Haiti bakaken fata ne, haka kuma yawancin mutanen Afirka
Trump ya ce kamata yayi Amurka ta bar mutane su shigo daga kasashe irin su Norway, wadanda ya bayyana da cewar mafiya yawan su farar fata ne
Trump yayi amfani da kafar Twitter ranar Juma’a wajen musanta yin amfani da irin wannan kalamai, da ake ‘dauka kamar cin kashi, yace yayi amfani da kalamai masu nauyi, amma bai yi amfani da lafanin da ake zargin yayi ba
Gwamnan jihar Hawaii ta Amurka, David Ige, ya ce ba za a lamunta da irin kuskuren nan da aka yi na yin gargadin cewa makami mai linzami na nan tafe zuwa Hawaii ba
Da yammacin jiya Asabar Ige ya fadawa manema labarai cewa yayi takaicin al’amrin kuma ransa ya baci
Ya ci gaba da cewa “Yau rana ce da ba zamu taba mantawa da ita ba – rana ce da aka gaya musu abin da suka fi jin tsoro a duniya na dab da faruwa
Manema labarai sun yi ta maimaita tambayar ta yaya aka yi irin wannna kuskure ya faru, gwamnan ya ce gwamnatinsa na yin duk abin da yakamata don tabbatar da hakan bai sake faruwa ba nan gaba
‘Yan Hawaii sun nuna firgita lokacin da aka gargadesu da safiyar jiya Asabar, ta gidajen talabijin da radio da sakonnin email da kuma ta wayoyinsu
Jim kadan bayan karfe takwas na safe agogon yankin, al’umomin jihar suka sami sakon dake cewa “Makami mai linzami yana kan hanyarsa zuwa Hawaii
Sama da dala biliyan 18 gwamnatin shugaba Donald Trump ke bukata a cikin shekaru 10 domin gina katangar da ta yi iyaka da Amurka da kasar Mexico
Gwamnatin shugaba Donald Trump ta fada wa majilisar dokokin kasar cewa tana bukatar kudi
Ta ce ta na bukatar har dala biliyan 18 ne nan da shekaru 10 domin gina katanga a matakin farko tsakanin Amurka da Mexico
Wadannan kudaden dai za a yi amfani da su wajen gina katangar da take da tsawon kilomita 505
Gwamnatin ta Trump ta mika wa majilsar a cikin kudaden da take bukata na tafiyar da harkokin hukumar kare bakin iyakonta da kuma na kwastan
Gaba daya dai gwamnati na bukatar dala biliyan 33 ne wanda za ta kashe domin wannan aikin, ciki har da sama da biliyan 5 na ayyukan fasaha
Sai kuma biliyan guda na hanyoyi da gyaran su, sai kuma sama da biliyan 8 na kula da jami'an da za su yi wannan aikin
Ayyukan dai za su hada mutane har 5,000 da za su rika sintiri a wannan bakin iyakar
Idan dai ba a manta ba shugaba Donald Trump ya yi amfani da wannan batun gina katankar da ta yi iyaka da Amurka da Mexico a daya daga cikin batutuwan da ya bai wa fifiko lokacin yakin neman zaben 2016
Yanzu haka ma gwamnatin ta Trump ta bukaci Majilisar Dokokin kasar da ta ba ta sama da dala biliyan daya da rabi domin sake katangar da ke da tsawon kilomita 118 a Califonia da Texas
Ana ta maida wa Shugaban Amurka Donald Trump martani game da wasu kalamai da aka ce ya jefi baki 'yan cirani daga wasu kasashen da aka ce ya kirasu da kwatankwacin 'ramin masai'
Donald Trump ya bawa 'yan majalisun Amurka mamaki yayin da ake zaman tattaunawa kan maganar baki a ranar Alhamis, yayin da aka bada rahoton ya kira kasar Haiti da wasu kasashen Afirka da “Ramin Masai”
Kamar yadda kafafen yada labarai suka rawaito ciki har da Jaridar Washington Post da New York Times da kuma gidan talbijin CNN
Shugaban yayi tambayar “Me yasa ake maganar wadannan mutanen da suka fito daga kasashen da suke kamar ramukan Masai?”
Trump yace, me yasa Amurka ba zata dinga kyale mutane masu yawa daga kasashe irinsu Norway su dinga shigowa Amurka ba, maimakon wasu mutane daban
A Larabar da ta gabata ne dai Fira Ministar kasar ta Norway ta ziyarci Amurka tare da ganawa a fadar gwamnati ta White House
Shugaban Amurka Donald Trump zai kara kakkabawa Iran wadansu sababbin takunkumi da nufin tilasawa Tehran ta daina gudanar da nazarin ayyukan makaman nukiliya, bisa ga rahotannin wadansu kamfanonin dillancin labarai da dama
Shugaba Trump ya gana da tawagar jami’ansa na tsaron kasa kan batun Iran jiya alhamis
Bisa ga doka, tilas ne gwamnatin Amurka ta rika tantancewa bayan kowanne kwana casa’in ko Iran tana aiki da yarjejeniyar da aka sawa hannu ta kasa da kasa a shekara ta dubu biyu da goma sha biyar ta rage ayyukanta na nukiliya ko babu
Yau Jumma’a wa’adin tantancewar yake cika
Sai dai babbar jami’ar harkokin kasashen ketare ta KTT, Federica Mogherini tace, yarjejeniyar da aka cimma kan ayyukan nukiliya na Iran tana aiki, kuma ko da yake akwai damuwa kan rawar da Iran ke takawa a wasu kasashen gabas ta tsakiya game da ayyukan kera makaman nukiliya da wadansu ayyuka, kamata ya yi a tunkari wadannan batutuwan a wani lokaci na dabam
Jami’ar ta bayyana haka ne bayan wani taro a Brussels jiya alhamis da ministocin harkokin kasashen ketare na kasashen Birtaniya da Faransa da Jamus da kuma Iran inda aka tattauna kan yarjejeniyar da aka cimma a shekara ta dubu biyu da goma sha biyar, da ta takaita ayyukan nukiliya na kasar Iran, inda aka ajiye cewa ita kuma Iran za’a sawwaka mata a matakan da aka kakaba mata na karya tattalinta na arziki
Wasu ‘yan majalisar dattijai na nan Amurka su shida da suka kunshi manyan jam’iyun siyasar kasar, sun yi wata a kan makomar mutane da aka shigo da su Amurka tun suna kanana
Yan majalisar sun sanar jiya Alhamis cewa, sun cimma yarjejeniyar da zata shata makomar sama da mutane dubu dari takkwas dake cin moriyar shirin da ake kira DACA, wanda ya shafi wadanda iyayensu bakin haure, suka shigo da su Amurka suna kanana, da kuma wadansu muhimman batutuwa a yunkurin yiwa shirin shige da fice garambawul da shugaba Donald Trump ya tsara
Sai dai samun goyon baya ba zai zama da sauki ba
Banbancin ra’ayin jam’iyun kan batun yin garambawul a tsarin shige da fice, da kuma kasancewa ya rage kwana hudu kudin gudanar da aikin ya kare, ya sa kalubalar dake tattare da kafa dokar ta kasance da matukar girma
Tun farko jiya alhamis, bayan jin labarin cewa, ‘yan majalisar dattijan suna dab da cimma matsaya, mai Magana da yawun fadar White House, Sarah Huckabee Sanders tace ba a riga aka cimma yarjejeniya ba tukuna, sai dai shugaba Trump yana da kwarin guiwar hakan
Mutane goma sha bakwai suka rasa rayukansu da dama kuma suka bace bayan wani ambaliyar ruwa da malalar kasa a jihar California
Ambaliyar ruwa da malalar kasa sun hallaka mutane 17 baya ga gidaje da dama da su ka ruguza a arewacin birnin Los Angeles dake jihar California ta nan Amurka, inda a watan jiya wata wutar daji ta kokkona itatuwa da ganyayen da ke kan tsaunuka
An bayar da rahoton cewa har ila yau akwai mutane akalla 17 da suka bace yayin da a jiya Laraba aka fadada binciken gano mutanen da abin ya shafa, bayan da wata babbar tawagar bincike da ceto ta iso daga Karamar Hukumar Los Angeles da ke kusa da wurin tare kuma da taimakon dogarawan tsaron gabar Amurka da wasu karin jami’an tsaron
“Ba mu san inda su ke ba,” a cewar wata mai magana da yawun Karamar Hukumar Santa Barbara, Amber Anderson
“Muna jin sun salwanta wani wuri cikin baraguzan
Yanzu haka dai mummunan hadarin nan da ya janyo gocewar kasa da safiyar ranar Talata ya lafa, wanda hakan ya ba da dama ga masu kai daukin gaggawa da ke amfani da jirage masu saukar ungulu da karnuka don su ceto mutanen da su ka makale cikin gidajensu ko kuma su ka kafe cikin laka
Shugaban Amurka Donald Trump ya caccaki alkalin nan na jahar California, wanda ya toshe yunkurin gwamnati na dakatar da shirin nan na kare dubban bakin haure daga kora, wadanda su ka shigo kasar ba bisa ka’ida ba tun su na yara
“Wannan al’amarin na nuna wa kowa yadda tsarin shari’a ya lalace, ta yadda babu adalci ma ciki” abin da Trump ya rubuta Kenan a kafar twitter jiya Laraba
Wannan caccakar da Trump ya yi, ya auna ta ne kan wani Alkalin a jahar California mai suna William Alsup, wanda ya yanke shar’ar da ta goyi bayan wasu mutane da kuma cibiyoyi, ciki har da Jami’ar California, wadanda suka kai karar gwamnati da zummar dakatar da yinkurin kawo karshen shirin nan na jinkirta daukar mataki kan shirin bada kariya ga yaran da aka kawo Amurka ba bisa ka’ida ba (DACA a takaice)
Shirin ya na kare matasa bakin haure wajen 800,000 daga kora
Alkalin ya yanke hukuncin cewa shirin kariyan ya cigaba da aiki har sai an yanke hukunci kan kararrakin da aka kai
Wani rahoton majalisar dokokin Amurka da aka fidda yau Laraba ya zargi Rasha cewa ta dade tana kai farmaki kan tsarin dimokradiyya a ciki da wajen kasar, ya kuma yi kira akan neman hanyoyin da za’a bi na tunkarar wannan batu, abinda zai fara da shugabancin Amurka, wanda rahoton ya yi zargin cewa shugaba Trump ya gaza
Rahoton wanda hadiman senatoci ‘yan Democrat jam’iyyar a kwamitin kula da harkokin kasashen waje suka fidda, suka kuma ba muryar Amurka kafin a gabannin sakin rahoton ga sauran jama’a, ya ce, gwamnatin shugaban Rasha Vladimir Putin ta tsara wasu matakai masu karfi wajen gwada tasirinta a aketare, da alamun kuma ta kuduri anniyar amfani da kusan duk wata hanya don ganin ta gurgunta gwamnatocin dimokradiyya da kuma kawancen su
Sakamakon bincke na tsawon watanni da kuma musayar bayanai da gwamnatocin kasashen waje da Rasha ke fako, rahoton mai shafi 206 ya bada cikakken bayani akan yadda Rasha ta yi amfani da karfin ikon ta a wasu kasashe
Shugaban kamfanin sayar da kaya ta yanar wato Amazon
com, Jeff Bezos, ya zama attajiri mafi kudi a duniya wanda yake da zunzurutun kudi fiye da dala biliyon 105, a cewar mujallar tattalin arziki ta Bloomberg
Yayin da kasuwar hannun jari take cirawa sama a kwannakin farko na wannan sabuwar shekarar ta 2018, arzikin Bezos yayi tashin goron zabi inda, a cikin kwannaki biyar kacal, dukiyarsa ta karu da Dala biliyon 6
Masu nazarin harkokokin kudi sun sami sabanin ra’ayi akan ko Bezos shine mutum mafi kudi a duniya ko kuma watakila Bill Gates mai kamfanin Microsoft ne ya zarce kowa kudin
Gates yana da arziki sama da Dala biliyon 90 amma masana harkar kudi sun ce da dukiyarsa zata fi hakan inda ba saboda yawan jinkai da taimakon da yake bayarwa a sassan duniya daban-daban ba
Binciken da hukumar da Robert Mueller yake yiwa jagoranci take gudanarwa ya kawo gaban goshi saboda lauyoyin shugaba Trump sun gana da kwamitin da zummar sanin yadda za'a yiwa shugaban kasa tambayoyi
Mai bincike na mussaman akan zargin shishigin da aka ce Rasha ta yi a zaben shugaban kasar Amurka na shekarar 2016 ya gana da Lauyoyin da ke wakiltar shugaba Donald Trump akan yin hira da shugaba Trump
Bangarorin biyu sun gana a watan da ya gabata , amma mutanen da ke da masaniya ko fahimta akan lamarin basu bada bayani ko za’a yi hirar ba
Tsohon darectan FBI, hukumar dake binciken manyan laifuka, Robert Mueller, na ta yin binciken wata da watanni da ya yi sanadin tuhumar mutane hudu, ciki har da wani wanda ya taba yi wa Trump manajan kamfe Paul Manafort da tsohon mai bada shawara akan harkokin tsaro, Michel Flynn
Masu binciki na duba ko Shugaba Trump ya nemi lalata binciken FBI bayan da ya kori tsohon darektan hukumar ta FBI, James Comey, daga aiki
Shugaban Amurka Donald Trump ya bayyana tattaunawar ba-saban ba da za a yi yau Talata tsakanin Koriya ta Kudu da ta Arewa a matsayin “Babban yunkuri,” yana fatan tattaunawar zata zarce batun maganar shigar Koriya ta Arewa wasannin Olympic na wata mai zuwa, ta kai ga taba sauran muhimman batutuwa
A yau Talata ne wakilai daga kasashen biyu, wadanda a hukumance har yanzu suna cikin halin yaki da juna, zasu gana a kauyen Panmunjob, wanda ake kira kauyen zaman lafiya dake kan iyakar kasashen biyu, kuma inda aka rattaba hannu a yarjejeniyar sulhu ta shekarar 1953 wadda ta kawo karshen fada a tsakanin kasashen biyu
A jawabinsa na sabuwar shekara, shugaban Koriya ta Arewa Kim Jong Un, ya ce zai aika da ‘yan wasan kasarsa zuwa gasar wasannin Olympics zuwa Koriya ta Kudu, jim kadan bayan da yayi barazanar cewa yana da madannin makaman nukiliya akan teburin ofishinsa, da zai iya harbawa zuwa Amurka
Shugaban kasar Koriya ta Kudu Moon Jae-in, wanda ke neman sasantawa da Koriya ta Arewa, ya mayar da martani ta hanyar mika goron gayyatar tattaunawa ga gwamnatin Kim
Tattaunawar da za a yi yau Talata, ana kyautata tsammanin zata mayar da hankaline kan gasar Olympics, da kuma ko ‘yan wasan Koriyoyin biyu zasu yi tattaki tareda juna a lokacin shagulgullan bude gasar
Za kuma a iya shigar da wasu batutuwa ciki kamar dawo da shirin hada iyalan kasashen biyu da kuma yadda za a inganta dangantakar kasashen biyu
Babu hannun Amurka a cikin tattaunawar da za ayi ta yau Talata
Shugaban Amurka da wasu Sanatocin jamiyyar su dama 'yanmajilisar zartarwa zasu gudanar da wani taro a Camp David
Shugaba Amurka Donald Trump zai gana da ‘yan jamiyyar su ta Republican dake majilisar dokokin kasar hadi da ‘yan majilsar zartarwan sa
Zasu yi wannan ganawar ce kuwa a Camp David domin duba muhimmam bartuwan da gwamnatin zata baiwa mahumamci
Cikin batutuwan da zasu tattauna akai ko sun hada da batun zaben rabin waadi da za a gudanar cikin watan nuwamba
Shugaba Trump yace zamu tafi Camp David da ‘yan jamiyyar Republican musammam ma manya-manya sanatocin ta, domin ganin mun ciyar da Amurka gaba
Shugaban yana wannan kalamin ne a dai-dai lokacin da yake barin fadar White House akan hanyar sa ta zuwa wurin wannan taron
Shima mataimakin shugaban kasa Mike Pence da sauran ministoci da dama zasu halarci wannan taron
Shugaban dai yana neman Karin waasu nasarori baya ga wanda ya samu na ganin kudirin nan na haraji wanda ya riga ya zame doka
Wasu daga cikin batutuwan da zasu dauki hankali ko kuma suyi tasiri a wannan taron sun hada da batun kasafin kudi,kayayyakin more rayuwa, jin dadin jamaa,Batun shiga da fice,sai kuma maganar zaben tsakiyar waadi
Yanzu ya zame wajibi ‘yan majilisar su amince da kudin da za ayi anfani dasu wajen tafiyar da gwamnati daga yanzu zuwa 19 watan nan da muke ciki domin kaucewa wa kulle tafiyar da daukacin ayyukan gwamnati
Yau Jumma’a za a yi wani irin sanyin da ba a taba yi ba, wanda zai yadu a fadin yankin tsakiyar yammacin Amurka da kuma yankin gabar gabashin kasar, kwana guda kawai bayan da wata mummunar guguwa mai baza dusar kankara, wadda ta jibga dusar kankara da iska mai tsanani da ambaliyar kankara duk a yankin tekun Atilantika
Yau Jumma’a za a yi wani irin sanyin da ba a taba yi ba, wanda zai yadu a fadin yankin tsakiyar yammacin Amurka da kuma yankin gabar gabashin kasar, kwana guda kawai bayan da wata mummunar guguwa mai baza dusar kankara, wadda ta jibga dusar kankara da iska mai tsanani da ambaliyar kankara duk a yankin tekun Atilantika
Yanayi mai cike da iska mai tsananin sanyi zai addabi wasu manyan biranen Amurka wajen 25 inda ake kyautata zaton za a tabka sanyin kasa da 40 a ma’aunin Celsius a yau Jumma’ar – wanda hakan ba kawai yanayi ne mara dadi ba, mai hadarin gaske ne
Masu tunanin samun taimako a Florida za su sha mamaki
Da kayar ma ma’aunin ‘tamomita’ ya kai Celsius 10 a biranen da ma aka sansu da zafi kamar su Tampa da Orlando
An gargadi miliyoyin mutane kan mummunar iska mai baza dusar kankara
An rufe makarantu da ofisoshi, an soke dubabban tafiye-tafiyen jiragen sama kuma tuni masu ayyukan ceto ke ta fadi-tashin ceto wasu mutane da su ka makale
Dubban gidaje basu da wutar lantarki
Zuwa yanzu an samu mace-mace masu nasaba da wannan matsala har 14
A wani mataki na karfafa gwiwar masu zanga-zangar bijirewa manufofin gwamnati a Iran, Amurka ta ce za ta taimaka ma masu zanga-zangar ta kuma ladabtar da wadanda su ka danne masu zanga-zangar karfi da yaji
Amurka ta yi alkawarin taimaka ma masu zanga-zanga a Iran, ta na mai yin tir da jami’an gwamnatin Iran, saboda irin matakin da su ka dauka na murkushe zanga-zangar, matakin da ya yi sanadin mutuwar mutane 21 da kuma kama mutane sama da 1,000
Wani jami’in Fadar Shugaban Amurka ta White House, jiya Alhamis ya ce Amurka za ta zakulo irin bayanan da ke bukatar daukar mataki, za kuma ta dubi yiwuwar kara kakaba ma Iran sabbin takunkumi ga wadanda su ka danne zanga-zangar da aka fara a makon jiya kawai
Sannan a MDD kuma, Jakadiyar Amurka Nikki Haley ta bukaci a yi wani zama na gaggawa yau Jumma’a game da wannan al’amarin
To amma kasar Rasha da wasu mambobin Kwamitin Sulhun MDD na sukar wannan kiran taron da Amurka ta yi, su na cewa wannan zanga-zangar al’amari ne na cikin gida
Wani lauyan shugaba Donald Trump na Amurka yana kokari a yau alhamis ya hana wallafa wani littafin da ake shirin yi a mako mai zuwa, inda aka yi bayanin abubuwan da suka wakana a shekarar farko cikin fadar White House
Lauyan yace littafin na bata suna da kuma kage ne
Lauya Charles Harder ya rubuta ma marubucin littafin, Michael Wolff, da kamfanin wallafa littattafai na Henry Holt and Co
, wasika yana neman da a dakatar da wallafa wannan littafi mai suna "Fire and Fury: Inside the Trump White House" wadda aka shirya za a yi a ranar talata
Lauya Harder yace suna "binciken wasu bayanai na kage ko marasa tushe" da aka fadi kan Trump a cikin wannan littafi, bayanan da marubuci Wolff yace ya samo daga hirarraki fiye da 200 da ya gudanar da mutane a lokacin yakin neman zaben Trump da kuma bayan da aka rantsar da shi ya kama aiki shekara guda da ta shige
Wasu bayanan da aka gutsuro daga cikin littafin jiya laraba, sun janyo mummunar cacar baki a nan Washington jiya laraba
'Yan sa'o'i kadan bayan samun wadannan bayanan, Harder ya aike da wasikar jan kunne, tare da neman rufe bakin tsohon babban jami'in tsare-tsaren na shugaba Trump, Steve Bannon, wanda aka ambata sau da dama cikin littafin, inda lauyan ya bukaci da ya daina yin kalamun bata sunan Trump da iyalansa,
Kakakin fadar White House, Sarah Sanders, ta ce shugaba Trump yayi tsananin fusata da kalamun Mr
A cikin furuci mafi zafi, an ambaci Bannon yana fadin cewa a wurinsa, "cin amanar kasa" ne kuma "rashin kishi" ganawar da babban dan shugaba Trump, Donald Trump Junior, da surukin shugaban Jared Kushner da kuma manajan yakin neman zaben shugaban na wancan lokaci Paul Manafort, suka yi da wasu 'yan kasar Rasha a tsakiyar lokacin yakin neman zabe kuma a cikin gidan shugaban na Trump Tower dake New York
Wani wakilin 'yan Rasha din ya fadawa dan shugaba Trump a lokacin cewa zasu mika masa wasu bayanan sirrin da zasu bata sunan abokiyar hamayyar Trump, Hillary Clinton 'yar takarar jam'iyyar Democrat, a wani bangare na kokarin da gwamnatin Rasha take yi domin taimakawa Trump ya lashe zabe
Daga baya Trump karami yace babu wata shaidar da aka ba shi a wannan ganawar
'Yan sa'o'i kadan bayan da aka fara wallafa wasu bayanai daga cikin littafin, shugaba Trump ya hau kan shafinsa na Twitter yana cewa, "Steve Bannon bai taka wata rawa a wuri na ko shugabanci na ba
A lokacin da na kore shi, ba ma aikinsa kawai ya rasa ba, har ma hankalinsa ya tabu
Trump yace Bannon ya shiga harkar siyasar shugaban ne don daukaka kansa kawai, ya kuma "shafe tsawon lokacin da yayi a fadar White House yana fallasa bayanai na karya ga 'yan jarida domin ya nuna kamar cewa shi wani jigo ne fiye da mukaminsa
Duk da wannan caccaka da shugaba Trump yayi masa, Steve Bannon ya fito daren jiya laraba yana bayyana shugaban a zaman wani gagarumin jigo, tare da cewa "babu wani abinda zai shiga tsakaninmu da shugaba Trump da kuma ajandarsa
A yau alhamis, shugaba Trump yace, "ai kun ji jiya da daddare ya ce ni gagarumin jigo ne
Da alamu ya sauya salon rawarsa cikin gaggawa
Mutane kusan milyan 40 dake zama a gabashin Amurka suna tsumayen abunda masana yanayi suka kira "Bomb Cyclone" da turanci, gagarumar iska mai tsananin gaske wacce take kadawa daga tekun Atlantic
Jerin farko na iskar ta taho da dusar kankara wacce ta ratsa tsakiyar yankin na Atlantic dake gabashin Amurka cikin dare zuwa safiyar Alhamis din nan
Ana hasashen iskar zata fi shafar yankin arewa maso gabashin Amurka
Inda ake tsamanin zata zubar da dusar kankara fiye da centimita 20 a birnin Boston dake jahar Massachussets, ina a yau aka rufe makarantu kaf a saboda yawan dusar kankara
Haka nan ana jin iskar mai karfin gaske zata ratsa yankin bakin gabar teku a yankin arewa maso gabashin Amurka har zuwa kasar Canada
Haka nan kuma ana gargadin yiwuwar a fuskanci mummunar iska da kankara a garuruwa dake kan gabar teku daga jahar Virginia har zuwa Maine
Masu nazarin yanayi, sun kira iskar "bomb" saboda yadda cikin dan karamin lokaci sa'o'i 24 a sami koma bayan yanayi, wadda ya janyo guguwa mai karfi
A halinda ake ciki kuma mummunar yanayi na hunturu, ya janyo kankara, da sanyi mai tsanani a sassan da basu saba fuskantar irin wannan yanayi ba
Wani sabon littafi ya janyo sanya kafar wando guda tsakanin Shugaban Amurka Donald Trump da wani tsohon babban hadiminsa Steve Bannon, al'amarin da ya zo da jama'a da bazata
Tuni masu sharhi kan al'amura ke cewa wannan rigimar za ta raba ma Shugaban hankali kuma tasirinta zai zarce Amurka
A wani al’amari mai ban mamaki, Shugaban Amurka Donald Trump da tsohon babban hadiminsa Steve Bannon sun shiga wani rikici mai tsanani, bayan da wani sabon littafin da ke dab da fitowa ya ruwaito Mista Bannon na cewa wani dan Shugaba Trump ya ci amanar kasa saboda ganawa da wasu jami’an kasar Rasha da ya yi
Bannon ya ce da wuya ace Trump bai da masaniya game da wannan ganawar
Littafin ya kuma ruwaito Mista Bannon na cewa diyar Trump, Ivanka Kushner, sakara ce kawai hulokuwa
Wannan ya sa ba tare da bata lokaci ba Shugaba Trump ya mai da martani ta wajen caccakar Mista Bannon ya ce ikirarin Bannon cewa ya yi matukar tasiri wajen nasarar da Trump ya yi a zabe maganar banza ce kawai
Trump y ace shi daga yanzu ma babu ruwansa da Mista Bannon
Kan wannan takaddamar na tuntubi wani mai fashin baki kan al’amauran Amurka da ke zaune a nan Amurka mai suna Hassan Lawal Sallau Jibiya don ya yi fashin bakin al’amarin, sai ya ce lashakka wannan rigimar za ta janyo matsaloli a ciki da wajen Najeriya
Ya ce zargin da Mista Bannon ya yi zai kuma nuna sahihancin binciken da ake yi game da zargin hadin baki tsakanin kwamitin yakin neman zaben Trump da kasar Rasha
Ga cikakkiyar hirar, inda aka fara tambayar Hassan abin da zai fara cewa game da wannan rigimar sai ya ce:
Mataimakin shugaban kasar Amaurka Mike Pence ya lashi takobi cewa Amurka zata marawa masu zanga zangar kin jinin gwamnatin Iran baya kuma yace shugaba Donald Trump ya shirya yaba bada goyon baya ga masu zanga zangar ba da kalaman baki kadai ba
A hirar da yayi da Greta Van Susteren, wata mai bada tarbacce ga shirye-shiryen gidan rediyon nan na VOA a ofishinsa a jiya Laraba, yace, da farko ya kamata a san cewa Iran itace kan gaba wurin bada tallafi a ayyukan ta’addanci a duniya
Yace, baicin zalunci da take hakkokin al’ummanta, Iran tana kuma aika yan ta’adda zuwa wasu kasashe dake yankin sannan kiuma m tana ci gaba da zama kasar dake da tasiri mai yawa da kuma hatsari a wannan yankin
Sai dai kuma Pence yaki bada da karin bayani a kan matakan da Amurka ka iya dauka kan wannan lamari na Iran, yana mai cewar, akwai matakan bada taimako na musamman da Amurka da sauran kasashen duniya zasu iya baiwa mutane Iran, idan suka ci gaba da dagewa wajen neman yancinsu
Ministocin harkokin wajen Amurka da Rasha sun bayyana cewa ba su yarda a ce Koriya ta Arewa ta mallaki makamin nukiliya ba, kuma sun amine da su cig aba da aiki tare domin neman hanyar dakatar da shirin nukiliyar kasar
Sakataren harkokin wajen Amurka Rex Tillerson, da ministan harkokin wajen Rasha Sergei Lavrov, sun amince su ci gaba da aiki tare don neman hanyar dakatar da shirin Nukiliyar zirin Koriya ta hanyar diplomasiyya, a cewar ma’aikatar harkokin wajen Amurka yau Laraba
Wata sanarwa daga gwamnatin Amurka ta ce Tillerson da Sergei sun zanta ta wayar tarho jiya Talata don tattauna shirin Nukiliyar Koriya Ta arewa wadda ke iya birkita al’amura a zirin, shirin makaman da Amurka da Rasha duka basu amincce Pyongyang ta mallake su ba
Kwana daya kafin zantawar, ma’aikatar harkokin wajen Rasha ta fadi cewa Lavrov ya fadawa takwaran aikinsa na Amurka cewa barazana da cika-baki da Amurka ke yi ta kara zaman fargaba a zirin Koriyar
Rasha ta kuma ce Lavrov ya kira barazanar da Amurka ke yi a matsayin wadda ba ta dace ba
Tsanannin sanyi da ake fama da shi a Amurka wanda aka ce ya hallaka akalla mutane tara a ‘yan makonnin nan, yana ci gaba da jefa mutane cikin mawuyacin hali kuma masana hasashen yanayi na cewa har yanzu ba a ga komai ba tukunna
Jiya Talata ne hukumar hasashen yanayi ta Amurka ta fitar da gargadin yanayin sanyi mai kankara da tace zai abkawa har jihohin Amurka 40
Gargadin matsanancin sanyin zata kasance har zuwa yau Laraba a jihohin daaka sansu da yanayin zafi irinsu Texas da Louisiana da Mississippi da kuma Alabama
Asibitoci dake fadin Amurka na samun karuwar yawan mutanen da ke neman kulawa daga cututtukan da suka shafi sanyi
Shugaban Korea ta arewa ya bayyana cewa a shirye kasar sa take da ta saki makamin nukiliya a kowanne lokaci
Shugaban kasar Korea ta Arewa Kim Jong Un ya ce dole ne Amurka ta yarda cewa shirin Nukiliyar kasarsa na zahiri ne
A cikin jawabinsa na Sabuwar Shekara a yau litinin, Kim yayi gargadin cewa yana da makunnin Nukiliya a kan teburinsa
Shugaba Kim yace, "makamanmu na nukiliya zasu iya kaiwa ko ina a cikin Amjurka
Amurka ba zata iya abka min, ko kuma kasar mu da yaki ba
Shugaban na Koriya ta Arewa yace kasarsa, zata iya "jure ma kowace irin barazanar nukiliya daga Amurka, kuma tana da rigakafin nukiliya da zai iya hana Amurka yin wasa da wuta
Yace tilas Amurka ta gane cewa wannan abu na zahiri ne, ba wai kawai barazana ce be
Ana daukar jawabin Sabuwar Shekara da Kim Jong Un yake yi a zaman mai nuna manufa da kuma inda kasarsa ta dosa a cikin sabuwar shekara
Wani jirgin sama me dauke da Amurkawa ya fado kuma ya kone inda yai sanadiyyar mutuwar gabaki daya wanda yake dauke dasu
Jami'an kasar Costa Rica sunce suna binciken sanadin faduwar jirgin saman da ta wakana jiya Lahadi, a wani yanki mai duwatsu da bishiyoyi wanda ke yamma da birnin San Jose
Amurkawa su 10 dake cikin jirgin tare da matukansa su biyu sun mutu a wannan hatsari
Jami'ai sunce jirgin, mallakar wani kamfanin safarar jiragen saman kasar mai suna Nature Air, ya kama da wuta a lokacin da ya fado
Babu wanda ya tsira da rai a cikin jirgin
Wata dake zaune a bayangarin birnin New York, ta ce 5 daga cikin wadanda ke cikin jirgin 'Yan gida daya ne kuma hutu suka tafi
Ta ce 'yan'uwan nata da suka hallaka a wannan hatsari sune Bruce da Irene Steinberg da 'yayan su maza uku Matthew, William da Zachary dukkansu mazauna garin Scarsdale
'Yar'uwar ta Bruce, Tamara Steninberg Jacobson, tayi amfani da shafin facebook indata dora hotunan su ta kuma bayyana cewa suna cikin dimauta da jimami
A lokacin da yake magana da manema labarai, Darektan kula da harkokin zirga zirgar jiragen saman farar hula na Costa Rica, Enio Cubillo, yace jirgin da akai shata na Nature Air ya tashi ne da tsakar rana jiya lahadi daga Punta Islita inda ya kama hanyar San Jose a lokacin da ya fado, ya kuma bayyana sunan matukin jirgin Juan Manuel Retana a matsayin kwararre, kuma suna ci gaba da binciken dalilin hadarin
Shugaban kasar Costa Rica Luis Guillermo yace gwamnatin sa ta yi tsannanin nadama akan faruwar lamarin
Kamar yadda aka saba, kasashen duniya sun yi shagulgulan shiga sabuwar shekara ta 2018
Kamar kowace shekarar, wannan karon ma wasan hasken wuta ne ya rinjayi duk sauran shagulgulan shiga sabuwar shekara
Ga dukkan alamu dai an yi bukukuwan cikin kwanciyar hankali da lumana
Jiya Lahadi mutanen Birnin New York, kamar sauran manyan biranen kasashen duniya, sun jure masifar sanyi mai ratsa jiki wajen tarbon sabuwar shekara
Haka su ma mazauna kasashen da ke yankin Gabashin Asiya da masu kai ziyara, sun marabci shekara ta 2018 da wasan hasken wuta da kuma shagugula
Dubban mutane sun taru a gabar ruwa ta Victoria Harbor da ke Hong Kong don kallon wasan hasken wuta mai tafiya da kade-kade da raye-raye na tsawon minti 10, wanda ya hada da abin da aka yi lakabi da “taurari masu gudu” da aka harbo su daga rufin gine-gine
A Jakarta babban birnin Indonesiya, rukunonin amarya da ango har sama da 400 ne aka masu auren bai daya, wanda hukuma ke daukar nauyi kowace shekara
New Zealand, Australia da sauran kewayen yankin tsibiran Pacific dai na daya daga cikin wuraren da su ka fara shiga shera ta 2018
5 ne su ka taru don kallon wasan hasken wuta mai kalar bakan gizo a sananniyar gadar nan ta gabar ruwa da ke birnin Sydney da kuma gidan shagulgula a yayin da kasar ke bukin halatta auren jinsi da aka yi
A Amurka dai, jami’ai a Birnin New York sun bayar da sanarwar cewa za su yi amfani da tsarin bincike mai matakai biyu, da girke sojoji a saman gine-gine da katse wasu hanyoyi da kuma amfani da wasu karnuka na musamman don kare dandalin Time Square, yayin da mutane kimanin miliyan biyu su ka taru don kallon jefa wani kallon da akan yi shekara-shekara
Domin kare aukuwar ayyukan taadanci, mahukunta a birnin New York dake na Amurka sunce sun inganta matakan tsaro a dandalin Times Square inda za gudanar da bikin shigowar sabuwar shekara
Hukumomi a birnin New York dake nan Amurka sunce suna kara inganta matakan tsaro a dandalin Time Square
Hakan ko biyo bayan cewa yau ne jajibirin sabuwar shekara
Sunyi haka ne domin kaucewa ayyukan taaddanci da aka samu birnin a cikin ‘yan kwanakin nan
Shugabannin birnin suka ce ana sa ran mutane da yawan su yakai kusan miliyan guda ne daga sassan duniya daban-daban zasu zo wannan dandalin domin kallon bikin shigowar sabuwar shekarar 2018
Yanzu haka dai ‘yan sandan birnin sun Makala kamarorin daukan hoto ciki da wajen haraban wannan dandalin har sama da dubu guda
Kana ‘yan sanda da sauran jamiaan tsaro zasu yi ta sintiri a wannan wurin
Wannan ne karo na farko da za ayi anfani da karnukan nan masu sunsuna, tare da gane mai yunkurin aikata ayyukan assha
Don haka duk wanda zai shiga cikin wannan dandalin sai ya fuskacin tantancewa har sau biyu kafin a bari ya wure ciki ko harda wanda kare zai sunsune shi tukunna
Sai kuma maka-makan blo da aka gindaya a wasu muhmmam wurare domin kare ayyukan ‘yan taadda
Bincike ya gano cewa yaro karami ne ya haddasa gobarar da ta kashe mutane da dama a Birnin New York
Shugaban 'yan kwana kwanan New York Daniel Nigro jiya alhamis yace gobarar da ta kashe mutane 12 a wani gini a unguwar Bronx ta soma ne sanadiyyar wasan da wani yaro dan shekara uku yayi da risho
Ya shaidawa manema labarai yau jumma'a cewa mahaifiyar yaron da shi da wani dan nata sun fice daga gidan, ta bar kofar gidan nasu a bude daga bisani wutar ta yadu zuwa sauran gidajen
'Yan kwana kwana sun isa wajen a cikin mintuna uku kuma Nigro ya baiyana rashin rayukan da akayi a sanadiyyar gobarar a matsayijn mafi muni da aka taba gani cikin shekaru 25 a birnin NewYork
Jami'ai sunce kimanin 'yan kwana kwana 170 ne suka yi aikin kashe wutar tare da ceton wadanda abin ya ritsa dasu, sun kara da cewa a kalla mutane 4 ne sukaji munana raunika
Sanyi mai tsanani ya lullube gabas da tsakiyar Amurka kuma daga dukkan alamu zai ci gaba na kwanaki har zuwa sabuwar shekara
Sanyi mai tsanani ya lullube gabas da tsakiyar Amurka kuma daga dukkan alamu zai ci gaba na kwanaki har zuwa sabuwar shekara
Mazauna garin Erie dake jihar Pennsylvania sun ci gaba da hako kankarar da ta sauka a farkon satin nan mai tsawon mita daya da rabi ranar alhamis
Masana yanayi suna hasashen wata kankarar mai yawan centmeter 25 zata kuma sauka nan bada dadewa ba
Haka kuma masu nazari a tsaunin Washington dake jihar New Hampshire sunce tsananin sanyin ya wuce misali, domin nuna yadda sanyin yayi tsanani wani har zubar da tafasasshen ruwa yayi cikin iska amman nan da nan ya zama kankara
'Yan raji a wannan yanki, su na kokarin dauke marasa galihu daga kan tituna da kuma matafiya wadanda abin ya ritsa da su a hanya
Dan takarar jam’iyyar Republican a jihar Alabama, Roy Moore, ya shigar da kara kotu, domin hana jami’an zabe na jihar ayyana abokin hamayyarsa na jam’iyyar Democrat a zaman wanda ya lashe zaben
Makonni biyu da wasu kwanaki a bayan da aka kayar da shi a zabe na musamman na cike wata kujerar majalisar dattijan Amurka, dan takarar jam’iyyar Republican a jihar Alabama, Roy Moore, ya shigar da kara kotu, domin hana jami’an zabe na jihar ayyana abokin hamayyarsa na jam’iyyar Democrat a zaman wanda ya lashe wannan kujera
Jiya laraba da yamma Moore ya shigar da kara a kotun jihar, ‘yan sa’o’i kadan kafin a ayyana Doug Jones a matsayin wanda ya lashe zaben na ranar 12 ga watan Disamba da ratar kuri’u dubu 20 da ‘yan kai
Karar da Moore ya shigar tana zargin cewa ya fadi a zaben ne saboda magudi mai yawa da aka tabka, inda yayi misali da cewa jama’a sun fito fiye da yadda aka yi tsammani a a karamar hukumar Jefferson wadda ta fi yawan mutane a jihar, da kuma wasu ayyukan da yace sun saba da dokokin zabe a rumfuna 20 cikin karamar hukumar
Jones dai shine dan Democrat na farko da aka zaba daga Jihar Alabama wadda mafi yawan jama’arta ‘yan Republican ne a cikin shekaru 25 da suka shige
Kotun daukaka kara na nan Amurka tace umurnin hana wasu kasashe wadanda galibin su musulmai shigowa nan Amurka umurni ne da yafi karfin sa
Babban kotun daukaka kara ta nan Amurka ta soki lamirin umurnin shugaba Trump
Kotun tace umurnin hana wasu kasahen 6 wadanda yawancin su musulmai ne da shugaba Trump ya hana shigowa Amurka wannan ya wuce karfin ikon sa
Sai dai kotun tace zata dakatar da nata matsayin tukunna har sai abinda babban kotun kasa tace
wannan yana nufin umurnin zaici gaba da aiki har sai abinda babban kotu kasa ta yanke hukunci akai
A farkon wannan watan ne dai umurnin na shugaba Trump ya fara aiki
Amma tun wani lokaci can baya da yasa wa wannan umurnin hannu a cikin watan farko na wannan shekarar mai karewa
Wannan batu ya jima yana kai komo har na kusan shekara guda
Wannan batu da gwamnatin ta Trump ta bullo dashi yayi karo da cikas tun tashin farko, wanda gwamnatin tace tayi ne da miyyar inganta tsaro
Masu sukan wannan umurnin ne suka maka gwamnati kotu domin dakatar da wannan yunkuri suka ce wannan son kai ne kuma ana neman a takura wa musulmai ne
Umurnin dai ya hana yan kasashe kamar su Chadi,Iran,Libya,Somalia da Yememn shigowa Amurka
Hukumar binciken manyan laifuka ta Amurka FBI, ta kama wani Ba Amurke da take zargi da shirya kai harin ta’addanci wani fitattcen wurin yawon bude ido a birnin San Francisco ranar Krisimeti
Jiya Juma’a jami’an suka sanar da cewa sun kama Everitt Aaron Jameson mai shekaru 26 da haihuwa na garin Modesto dake jihar California a farkon makon nan
Jameson ya fadawa wani jami’in FBI da yayi shigar burtu cewa ya shirya zai kai hari wajen ziyarar masu yawan bude ido a birnin San Franscisco, ta hanyar tayar da bam da kuma budewa mutane wuta da bindiga mai sarrafa kanta yayin da suke guduwa
Kamar yadda bayanai daga hukumar FBI suka nuna, Jameson ya zabi wurin da zai kai harin ne saboda ya taba zuwa kuma yasan wuri ne da mutane ke cincirindo
Ya kuma fadawa jami’in FBI cewa babu ranar da ta dace kai harin kamar ranar Litinin ranar Krismeti
Kuma bai tsara wata hanyar tsira ba don a shirye yake ya mutu
Jami’an FBI sun bincike gidan Jameson inda suka gano wata takardar wasiyya, hade da manyan bindigogi da karamar bindiga da albarusai
Cikin takardar wasiyyarsa yayi Allah wadai da amincewa da birnin kudus a matsayin babban birnin Isra’ila da shugaban Amurka Donald Trump yayi
Baya ga wata kuri'ar da aka kada a Majalisar Dinkin Duniya tun farko, Babban Zauren Majalisar shi ma ya kada wata kuri'ar jiya Alhamis, inda kasashe da dama su ka yi watsi da matsayin Amurka
To saidai Amurka ta ce ta nan kan bakanta
Da gagarumin rinjaye Babban Zauren Majalisar Dinkin Duniya ya kada kuri’ar amincewa da kudurin kin yadda da shawarar da Amurka ta yanke ta amincewa da birnin Kudus a matsayin babban birnin kasar Isira’ila da kuma shirin bude ofishin jakadancinta a wurin
“Amurka za ta rika tunawa da wannan ranar da aka aunata a Babban Zauren MDD, saboda kawai mun yi amfani da ikonmu na kasa mai diyauci,” abin da Jakadiyar Amurka a MDD Nikki Haley ta fada ma zauren da ya cika makil kenan a gabanin kada kuri’ar
“Za mu tuna a duk lokacin da aka sake kiranmu mu bayar da gudunmowa mafi yawa a MDD, kuma za mu tuna a duk lokacin da kasashe da dama su ka zo wurinmu neman taimako, kamar yadda su ka saba yi akai-akai, don su samu na biya wani abu ko kuma su yi amfani da tasirinmu wurin cimma wata bukata,” a cewarta
Dama Falasdinawa ne su ka bukaci wannan taro na gaggawan da aka yi jiya Alhamis kan wannan daftarin da kasar Masar ta gabatar
Kuri’ar ta Babban Zauren MDD ta biyo bayan hawa kujerar na-ki da Amurka ta yi ranar Litini a Kwamitin Sulhun MDD kan wani daftari makamancin wannan da sauran mambobin Kwamitin 14 su ka goyi bayansa
Matsayin Babban Zauren MDD din ya sake jaddada matsayin Birnin Kudus na Birni Mai Tsarki, a matsayin inda aka kwana a kokarin sasanta Falasdinawa da Isira’ilawa; kuma ya yi watsi da duk wani mataki na canza matsayi ko kuma yanayin Birnin Kudus din
A cigaba da sa kafar wando guda da Amurka da Koriya Ta Arewa ke yi, saboda cigaba da shirin nukiliya da Koriya Ta Arewa ke yi, Majalisar Dinkin Duniya, bisa bukatar Amurka, za ta kakaba ma Koriya Ta Arewa wani sabon takunkumin da zai sa samun man fetur ya ma ta wahala
Kwamitin Sulhu Na Majalisar Dinkin Duniya zai kada wata kuri’a kan wani rukuni na takunkumi, da zummar dada tsaurin hanyoyin da Koriya Ta Arewa ta ke bi wajen sayo mai daga kasashen waje, wanda ke taimaka mata wajen haramtaccen shirinta na nukiliya
Wannan takunkumin da ke tafe martani ne ga kaddamar da wani sabon makami mai linzami mai iya tafiya daga wata nahiya zuwa wata da Koriya Ta Arewa ta yi ran 28 ga watan Nuwamba, wanda ta yi wa lakabi da Hwasong-15, wanda ta ce na iya jefa makamin nukiliya a ko ina a Amurka
Wannan shi ne karo na uku da Koriya Ta Arewa ta kaddamar da makami mai linzami mai iya tafiya daga wata nahiya zuwa wata a 2017; kuma shi ne karo na 20 da ta kaddamar da makami mai linzami a shekarar ta 2017
Amurka ce ta tsara daftarin sannan ta cimma jituwa da China akansa
Jiya Alhamis aka raba wa dukkan sauran mambobin kwamitin sulhun da zummar kada kuri’ar yau Jumma’a da karfe 1 pm
Daftarin, kamar yadda Muryar Amurka ta gani, na da manufar rage yawan man da Koriya Ta Arewa ke shigo da shi a halin yanzu, ta yadda ba zai wuce ganga miliyan 4 ba a shekara
Daftarin zai yi la’akari ne kawai da batutuwan da su ka shafe lalura kuma ko shi dinma sai da amincewar Kwamitin Sulhu na MDD din
Babban Zauren Majalisar ta yi watsi da matsayar da Amurka ta dauka cewa Birnin Kudus shine babban birnin Isra’ila yayin da jakadiyar Amurka a Majalisar ta yi gargadin cewa Amurka za ta dauki mataki kan kasashen da suka ki amincewa da wannan matsayar, abin da ta ke kallo a matsayin raini
“Lallai Amurka ba za ta manta da wannan ranar da aka wareta a cikin zauren majalisar ana sukarta saboda ta yi amfani da gashin kanta a matsayin kasa mai ‘yanci
Lallai zamu tuno da wannan ranar a lokacin da za a zo neman gudummuwarmu a matsayin kasar da ta fi kowa bayarwa ga majalisar
Haka zalika zamu tuno da wannan ranar a lokacin da kasashe da dama da suka saba zuwa neman taimakonmu don bukatar kansu,” Inji Jakadiyar Amurka, Nikki Haley
Tayi wannan maganar ne kafin kada kuri’ar amincewa da matsayar, inda kasashe 128 suka zabi amincewa da ita, wasu kasashe 9 kuma suka ki da wasu kuma 35 da suka kaurace
Shugaban Amurka Donald Trump, ya samu nasarar kafa doka akan haraji, nasarar ta biyo bayan zaben da 'yan majalisar dokoki suka yi akan batun kuma masu rinjaye suka amince
Majalisar dokokin Amurka, ta kada kuri’a jiya Talata akan yiwa tsarin harajin kasar garambawul, abinda ya sanya shugaba Donald Trump, da ‘yan majalisa daga jam’iyyarsa ta Republican, samun gagarumar nasarar yin doka da kuma cika alkawarin yakin neman zaben da suka yiwa jama’a amma da kyar
Duka ‘yan majalisar jam’iyyar Republican, su 51 sun kada kuri’ar goyon bayan rage haraji da yin dokokin aiki, yayinda ‘yan jam'iyar Democrats, su 48 duk suka jefa kuri’ar kin amincewa da kudurin
“Yau muna cikin wani muhimmin yanayi na canji akan tsarin harajin kasar mu cikin shekaru 30 kenan, a cewar shugaban kwamitin kasafin kudi a majalissar dattijai Mike Enzi, dan jam’iyyar Republican, mai wakiltar Wyoming
Ya kara da cewa wannan abin tarihi ne
Shi kuma dan kwamitin harkokin kudi na majalisar dattijai Ron Wyden, mai wakiltar Oregon cewa yayi, “yau ‘yan jam’iyyar Republican, sun juyawa masu matsakaicin karfi baya a hukumance”
Ya kuma ce ba za a manta da wannan canjin da aka samu akan haraji ba
Dokar harajin yanzu ta rage haraji akan kamfanoni na din-din-din, ta kuma rage haraji akan ma’aikata dake karbar albashi na wani dan lokaci, ta kuma takaita yawan harajin da ake ragewa wasu, bayan haka bashin Amurka, zai karu da dala triliyan 1 nan da shekara 10
Ma'aikatar tsaron Amurka, Pentagon, ta fito a ranar asabar tana fadin cewa a karshen shekarar 2012, ta dakatar da shirin da ta jima tana boyewa duniya shi na binciken ko wasu halittu ko na'urorinsu daga wata duniya dabam a sararin subhana, sun taba zuwa nan doron duniyar bil Adama
Sai dai kuma, ma'aikatar ba ta fito ta ce ta daina binciken wannan lamarin karkashin shirin nata mai suna "Advanced Aviation Threat Identification Program" ba tun da aka dakatar da ware kudi na musamman don shirin shekaru biyar da suka shige
Jaridar New York Times ta ce wannan shiri na sirri na binciken rahotannin da mutane ke bayarwa na ganin wani abu da ba a sani ba yana yawo a sama, ko UFO a takaice, an gudanar da shi daga 2007 zuwa 2012
Dala miliyan 22 da aka kebe don gudanar da wannan shiri kowace shekara, yan aboye cikin dubban miliyoyin dalolin da ake warewa kowace shekara domin ma'aikatar tsaron
Sai dai kuma duk da wannan ikirari, masu goyon bayan shirin sun ce har yanzu yana nan, kuma jami'ai suna binciken duk wani rahoton da sojoji, musamman ma na sama, suke bayarwa cewa sun ga wani abu da ba su saba gani ba a sararin samaniya
A bayan wata tambayar da kamfanin dillancin labarai na Reuters ya gabatar mata, ma'aikatar tsaron ta fito a fili a karon farko ta yi magana kan wannan shiri, inda mai magana da yawun pentagon, Laura Ochoa ta fada cikin wani sakon Imel cewa "Wannan shirin ya daina aiki a cikin shekarar 2012
An yanke shawarar cewa akwai wasu batutuwan da suka fi muhimmanci da ya kamata a kashe kudi a kansu, don haka aka karkata kudi daga wnannan shirin
Sai dai kuma, Ochoa ta kara da cewa "Ma'aikatar tsaro tana bayar da muhimmanci ga duk wani abu da ya kasance barazana ko kuma zai iya zama barazana ga mutanenmu, ko kadarorinmu, ko ayyukanmu
Muna daukar mataki a duk lokacin da muka samu bayani mai tushe
Ma'ana dai, watakila har yanzu ma'aikatar ta Pentagon tana ci gaba da bin sawun irin wadannan rahotanni da mutane ke bayarwa cewa sun ga wani jirgi daga wata duniya ya sauka ko ya wuce ta wuri kaza da makamantansu
Mahukunta a jihar Washington sun bayyana cewa matsanancin gudu ne ya kada jirgin nan na Amtrak da ya hallaka mutane tare da jikkata wasu masu yawa
Masu bincike na tarraya a nan Amurka sun ce jirgin kasa na Amtrak da ya goce daga kan digarsa a jihar Washington
Wanda jami'an suka bayyana yana mahaukacin gudun mil 129 duk Sa'a 1 ne maimakon mil 48 cikin sa'a guda
Jirgin ya goce ne daga kan digarsa a unguwar Dupont na jihar Washington da ke Arewa maso Yammacin Amurka a jiya Litinin, inda taragunsa har guda uku suka subuto daga kan wata gadar sama zuwa kasa kan babbar hanyar motoci har fasinjoji uku suka mutu da yawa kuma suka jikkata
Wata Jami’a a hukumar kula lafiyar hanyoyin sufuri ta Amurka, Bella Dinh-Zarr, ta bayanawa manema labarai cewa, masu bincike suna bincikar na’urar jirgin kasan mai nadar bayanan yadda jirgin kasar ke tafiya, wacce suka ciro daga cikin taragon jirgin, wanda ya fara tafiyar farko akan sabuwar hanyar jirgin kasa mafi sauri
Dinh-Zarr tace 'yan kwamitin tsaron sintiri na kasa zasu fara aikin su gadan-gadan a wajen da hatsarin ya auku daga yau Talata, kuma masu bincike zasu tattauna da maikatan jirgin domin gano inda aka yi kuskure da dalilin kuskeren da ya jawo hatsarin
Kasar Rasha ta fada yau talata cewa, sabuwar manufar tsaron kasa da Shugaba Donald Trump na Amurka ya bayyana ba komai bace illa kwadayin mulkin mallaka, wadda kuma ta nuna Amurka bata amince da ra'ayi ko akidar kowa ba sai tata
Kakakin fadar shugaban Rasha ta Kremlin, Dimitri Peskov, yace Rasha bata amince da kallon da Amurka take yi mata a matsayin mai barazanar tsaro ba, amma tana maraba da yunkurin gwamnatin Trump na yin aiki tare akan muradun da suka shafi kasashen biyu
A jiya Litinin Shugaba Trump ya bayyana sabuwar manufar tsaron kasa, inda yake gargadin cewa, akwai wasu kasashen da ke kalubalantar karfin Amurka, yana mai lasar takobin cewa Amurka zata yi amfani da duk abinda take da shi wajen farfadowa da kuma nuna karfin a duniya
Manufar ta tanadi Amurka zata hada kai da masu adawa da karfinta ko gasa da ita, musamman ta hanyar tabbatar da cewa karfin sojan Amurka yafi na kowace kasa a duniya, wadda kuma zata hada kai da dukkan kawayenta
Trump ya bayyana Rasha da Chana a matsayin manyan damuwarsa, yace kasashen biyu suna kalubalantar darajar Amurka da tsarinta da arzikinta da kuma karfinta
Shugaban Amurka Donald Trump ya yi kashedi a jiya Litinin cewar wasu abokan gaba suna kalubalantar karfin kasar, sai dai ya yi alkawarin kasar zata yi amfani da duk wani makami nata ta magnace abin da ya kwatanta da kamar tada Amurka daga barci
Da yake bayyana sabuwar dabararsa ta tsaron kasa a cikin wani jawabi daga gabatar a birnin Washington, Trump ya bayyana Rasha da China a matsayin babban damuwarsa, yana cewar kasashen biyu suna kalubalantar darajar Amurka da tasirinta da kuma arzikinta
Amma ya yi alkawari Washington karekashin jagorancin shi ba zata ja da baya ba
Trump yace sabuwar dabarar tsaron kasar da ya baiyana matsayin sake komawa ga hikimar iyayen kasa, zata zama tafarki ko kuma taswirar ci gaban Amurka
A halin da ake ciki kuma, gwamnatin shugaba Trump ta yi amfani da karfinta na hawan kukerar naki a MDD a jiya Litinin ta tare kudurin kwamitin sulhu na MDD da ya yi watsi da shawarar Amurka na daukar birnin Kudus a matsayin babban birnin Isra’ila da kuma mayar da ofishin jakadancinta a wurin
Babu wata kasa da zata fadawa Amurka inda zata kai ofishin jakadancinta, inji jakadiyar Amurka a MDD Nikki Haley
Yau da safe jirgin kasa mai mai dan karan gudu da ya taso daga birnin Seatle cikin jihar Washington kan hanyarsa ta zuwa birnin Portlad a jihar Oregon, ya kauce layinsa wasu taragunsa suka rikito kasa
Wani jirgin kasan kamfanin Amtrak ya kauce hanyar da ke kan wata gada, ya rikito a kan titi a jihar Washington da ke Arewa maso kudancin Amurka
Rahotanni sun ce mutane da yawa sun ji rauni amman jami’ai ba su ba da takamaiman adadin mutanen da hadarin ya rutsa da su ba
"Abin ba kyan gani" inji Ed Troyar, wani dan sanda mai magana da yawun rundunar yankin da ake kira Pierce
Ya kara da cewa " a wannan lokacin, babu wanda ya ji ciwo cikin masu tafiya kan titi, wanda suka ji ciwo na cikin jirgin kasa ne kawai, amman ba mu da tabbacin adadinsu
Hotunan inda abin ya faru, wadanda ‘yan sanda suka raba, sun nuna cunkoson ababan hawa zagaye da wani tarago da ya yi kacakaca
Sannan wani taragon kuma yana lilo daga kan gadar da hadarin ya faru a tsakanin yankin da ake kira Tacoma and Olympia da babban Birnin na jihar Washington
Sabbin bayanai sun yi karin haske kan kisan da aka yi wa sojojin Amurka 4 a Jamhuriyyar Nijar, musamman La David Johnson da aka tsinci gawarsa daga karshe
Wani binciken da sojojin Amurka suka gudanar ya bayyana cewa an harbi sojan Amurka da ‘yan ta’adda suka kashe a Jamhuriyar Nijar sau 18 kuma shi ma ya mai da martini kafin ya mutu
Jami’an Amurka ne suka bayyanawa kamfanin dillancin labarai na Associated Press hakan, a wani binciken da ba’a kammala ba na kisan da aka yi wa Saje La David Johnson
Har ila yau wasu sojoji uku na Amurka sun rasa rayukansu a harin wanda aka kai a kusa da iyakar Nijar da Mali
Harin da kuma mutuwar Johnson sun haifar da rudani da dama inda ake dasa alamar tambaya kan dalilin da ya sa aka samo gawarsa kusan kilomita biyu daga inda abin ya faru da kuma yadda aka yi ba a samu gawarsa ba sai bayan kwanaki biyu
A cewar kamfanin dillancin labarai na AP, sojojin Jamhuriyar Nijar biyu da kuma Johnson sun yi kokarin guduwa daga wurin harin da nufin samun kariya a jikin wata mota kirar Jeep, amma kuma aka harbe sojojin na Nijar kafin su karasa wajen motar
Bayanai sun yi nuni da cewa shi Johnson wanda ke da cikakken horo ya samu damar buya a jikin wani abu, sannan sai da suka yi ba ta kashi da maharan kafin su kashe shi
Duk da karce kasar da ake yi tsakanin Amurka da Rasha, Shugaban Rasha Vladimir Putin ya gode ma Amurka saboda bai wa Rasha bayanan sirri masu inganci, wadanda su ka taimaka wajen damko wasu 'yan ta'adda dab da lokacin da su ke harmar kai hari kan wata daddiyar majami'a ta tarihi da wasu wurare masu cinkushe da jama'a
Fadar Shugaban Rasha ta Kremlin, ta fadi jiya Lahadi cewa hukumar leken asirin tsaro ta Amurka CIA, ta samar da bayanai ga hukumomin Rasha da su ka taimaka wajen dakile jerin shirye-shiryen hare-haren ta’addancin da ISIS ta auna kan birnin St
Hukumomi a Moscow sun ce Shugaban Rasha Vladimir Putin ya kira Shugaban Amurka Donald Trump ya gode masa saboda wadannan bayanan da CIA ta bayar, kuma fadar Shugaban Amurka ta White ta tabbatar da kiran da Putin ya yi
“Saboda bayanan da Amurka ta bayar, hukumomin Rasha sun kai ga kama ‘yan taddan lokacin da su ke dab da kai wani hari wanda idan da ya yiwu da ya kashe mutane da dama,” a cewar Fadar ta White House
Kasar Rasha ta ce bayanan na da ingancin da har ya kai ga taimaka ma hukumar tsaron kasar wajen bin sawun mutane 7 a makon jiya da su ke shirin kaddamar da hare-hare kan babbar Majami’ar Kazan wadda aka kafa tun karnoni biyu da su ka gabata, da kuma wasu wurare a wannan birnin wanda shi ne na biyu a girma a Rasha
Ko jiya Lahadi ma an sake kama wasu guda uku
A cigaba da murza gashin bakin da ake yi kan binciken zargin hadin baki tsakanin kwamitin yakin neman zaben Shugaban Amurka Donald Trump da kasar Rasha, babban jami'in bincike na musamman Robert Mueller ya kare karbo dubban sakonnin na kwamitin yakin neman zaben Trump da ya yi
Babban jami’in binciken Amurka na musamman Robert Mueller ya jaddada huruminsa na tattara sakonnin email daga kwamitin yakin neman zaben Donald Trump, kodayake jami’an yakin neman zaben na Trump ba su zo ga sani ba har sai a makon jiya, lokacin da su ka ji cewa wata hukumar gwamnati ta mika ma Mueller sakonnin email din tun watannin da su ka gabata
Sakonnin email din da ake zance akai sun samu ne daga komfutocin wasu manyan jami’an kwamitin kafa sabuwar gwamnatin Trump 13, kama daga lokacin da aka zabe Trump a farkon watan Nuwamban 2016 zuwa lokacin da ya hau gadon mulki ran 20 ga watan Janairun 2017
Abubuwan da ke ciki sun hada da tattaunawa kan tsaron kasa da kuma abubuwan da Trump zai fi ya su muhimmanci a matakin kasa da kasa, da kuma tantancewar wadanda za a nada a gwamnatin ta Trump
“Lokacin da mu ka karbo sakonnin email a yayin da mu ke binciken da mu ke kai, au mun samu yaddar mai akwatin email din au mun bi ka’idar da ya kamata mu bi,” abin da mai magana da yawun Mueller ya fada Kenan tunda farko a jiya Lahadi
Mueller ya tuntubi Hukumar Hidimta Harkokin Gwamnati, wadda ita hukumar gwamnati mai kula da kaddarorin gwamnati, a inda kwamitin yakin neman zaben Trump ya gudanar da harkokinsa, wadda kuma Komfutocinta ne kwamitin ya yi amfani da su, da ta ba shi sakonnin email din
Ba tare da gaya ma kwamitin yakin neman zaben Trump ba, hukumar ta mika ma Mueller sakonnin na email
Kory Langhofer, wani lauyan kwamitin yakin neman zaben na Trump, ranar Asabar ya gabatar da koke gaban kwamitocin sa ido kan al’amura na Majalisar Dattawa da Wakilai cewa Mueller ya karbo wadannan sakonnin email din, duk kuwa da ya san cewa sakonnin ba mallakin hukumar ba ne
Babbar wutar dajin nan dake cin yankuna masu yawa a kewayen birnin Los Angeles na jihar California a nan Amurka, yanzu haka an ayyana ta uku a girma a tarihin jihar, da barnar da ta yi wadda tazo dai-dai da gobarar shekarar 2013 ta hanyar kona sama da hekta 800
Jami’an agajin gaggawa sunce wasu ‘yan kwana-kwana dubu takwas daga sauran jihohi suna California don taimakawa a kashe gobarar dajin, ta hanyar amfani da jirage masu saukar ungulu da manyan motocin kashe gobara
An kiyasta kudaden da aka kashe akan aikin kashe gobarar kusan dala Miliyan 89
A jiya Asabar ne jami’an ‘yan kwana-kwana suka ce gobarar dajin da aka yiwa lakabi da Thomas fire, wadda ta fara tun farkon watan Disamba, yanzu haka ta kona kusan hecta dubu 105
An shawo kan kashi 40 cikin 100 na wutar, amma jami’ai sunce gine-gine kimanin 18,000 na fuskantar barazana, kuma iska mai karfi na iya haddasa wata gobarar
Sakataren harkokin wajen Amurka Rex Tillerson ya bukaci Korea ta Arewa data jingine batun ta na sarrafa makamai masu linzami muddin tana son a tattauna da ita
Sakataren harkokin wajen Amurka Rex Tillerson ya fada jiya jumaa cewa ba wani rudu ko kuma kumbuya-kumbuya game da matsayin Amurka akan tattaunawa da kasar Koriya ta Arewa
Tillerson yana Magana ne a wajen wani taro na musammam na kwamitin samar da zaman lafiya na MDD da ya mayar da hankali akan gwajin makami mai linzami da kasar ta Korea ta Arewa tayi a ranar 28 ga watan jiya
Sakataren yace cikin biyu dai tilas ne ayi guda kodai Korea ta Arewa ta zabi jingine sarrafa makaman ta masu linzami ko kuma taci gaba fuskantar zaman kadaici wanda ke kara tura jamaan ta cikin halin talauci kunci da damuwa
Babban jami’in Diflomasiyyar na Amurka ya bukaci kasar ta Korea ta Arewa data jingine wannan mummunar mataki data dauka, ta bada kai bori ya hau domin ta shigo cikin sahun ‘yan uwanta sauran kasahen duniya
Yace kamar yadda ya furta tun farkon wanna satin yace muddin kasar na neman a dakatar da matakin da ake kudirin dauka kanta to sai fa ta jingine tabio’inta na barazana, kafin duk a haye wani teburin sulhu da ita
Sai dai shi kuma a wuri daya jakadar Korea ta Arewa a MDD, Ja Song Nam yace mallakar makamin nukiliyar da kasar tayi, abu ne da ya zame mata tilas domin kariyar kanta, yace Amurka ce kawai ta haifar da rudani a yankin ruwan na koriya
Shiko Sakataren MDD Antonio Gutteres shida sauran mutanen da suka yi Magana a wajen taron taron sun bukaci Korea ta Arewan ne data bi umurnin da kwamitin tsaro na MDD ya cimma domin kaucewa wa duk wata tashin tashina
Kasa yin bayani akan kudaden da Amurka ke bawa sojoji a kasar Somaliya ya tilasta wa Amrkan janye taimakon da takeyi domin rashin tabbacin inda ake amfani da tallafin
Jiya Alhamis jami’an Amurka sun tabbatarwa da muryar Amurka cewa za a dakatar da irin agajhin da ake ba rundunar sojojin Somaliya a bisa damuwa kan zarmiya da cin hanci
Dakatarwar ta biyo bayan gazawar da sojojin na Somali sukayi wajen bada bayanai akan tallafin da akayi musu na abinci, makamai da ma man fetur
Wani jami’in ma’aikatar harkokin wajen Amurka yace za a dakatar da bayar da agajin na wani lokaci ne domin a tabbatar da cewa ana amfani da tallafin da Amurka ke bayarwa yadda ya kamata ta kuma hanyar da ake bukata
Amman Jami’an tsaron Somali wadanda a yanzu suke yaki da Yan ta’addar Al shabbab kuma suna samun horo daga Amurka ko wadansu kasashen, zasu ci gaba da samun tallafin da ya dace
Jami’ar ta kara da cewa gwamnatin Somaliya ta amince da fito da wani tsari na bin diddigi wanda zai iya biyan muradun bin kwakwaf na Amurka domin sauran bangarorin na Somali su ci gaba da samun tallafi daga Amurkar
Kungiyar rajin kare hakkin dan adam ta "Human Rights Watch," ta ce jami'an tsaro sun ci karensu ba babbaka ta wajen yin fade ma mata da 'yan mata - kai har ma da maza
Wannan ko baya ne ga wasoson da kuma barnata dukiyoyin da su ka yi ta yi babu kakkautawa
Kungiyar rajin kare hakkin dan adam ta Human Rights Watch, ta ce ‘yan sandan Kenya sun yi fade ma mata da dama, tare kuma da dukar wasu fararen hula a yayin zaben Shugaban kasa na wannan shekarar
“An yi ta aikata lalata karfi da yaji da mata da kuma ‘yan mata
Hatta maza ma ba a barsu ba,” a cewar kungiyar kare hakkin dan adam din a jiya Alhamis a wata takardar bayanin da ta fita ta bayabayan nan
Kungiyar ta human rights watch ta ce da ita da wasu kungiyoyin na kare hakkin dana dam sun “nadi shaidar da ke nuna yadda ‘yan sanda ke amfani da karfin da ya wuce kima kan masu zangazanga, su ka yi ta kashewa da bugu da kuma murkushe mutane, da kuma wasoso da barnata dukiyoyi
” Haka zalika, an yi amfani da hanyoyin kuntatawa a harin da aka kai kan yara da kuma mazajen wadannan matan a cewar wannan rahoton
Sufeto-Janar na ‘yansandan Kenya Joseph Boinnet ya yi watsi da rahoton da cewa ba wani abu ba ne illa “kage” ya na mai kira ga kungiyar ta Human Rights Watch da ta gabatar da hujjoji
Kamar yadda ya yi a baya, Shugaban Rasha Vladimir Putin ya nesanta kasarsa da galabar da Shugaba Donald Trump ya yi kan tsohuwar Sakatariyar Harkokin Wajen Amurka Hillary Clinton
Ya ce masu kokarin nuna rashin halalcin gwamnatin Trump ne su ka kago almarar cewa Rasha ce sanadi
Jiya Alhamis Shugaban Rasha Vladimir Putin ya yi watsi da zargin cewa kasar Rasha ta yi katsalandan a zaben Shugaban Amurka na bara, sannan ya kara da cewa masu adawa da Shugaban Amurka Donald Trump ne su ke yada jita-jitar saboda kawai su nuna gwamnatinsa ba ta da halalci
Da ya ke magana akan batutuwa masu dama yayin hira da ‘yan jarida da yak an yi shekara shekara a birnin Mascow, Putin ya yi fatan dangantakar Amurka da Rasha za ta ingantu kamar da
Hukumomin leken asirin Amurka sun yi ittifaki kan cewa Putin ya bayar da umurnin daukar matakan da za su yi tasiri kan zaben Amurka ta yadda Trump zai yi galaba kan tsohuwar Sakatariyar Harkokin Wajen Amurka Hillary Clinton
Tump dai ya ce kwamitin yakin neman zabensa bai hada baki da Rash aba
Putin ya yi watsi da zargin yin katsalandan din da cewa kage ne kawai sannan ya ce masu wannan zargin na yin illa ne kawai ga Amurka
Yayin da rikicin kasar Yamal (Yemen) ke kara kazancewa tun bayan kisan tsohon Shugaban kasar Ali Abdullah Saleh, Amurka ta zargi kasar Iran da taimaka ma 'yan tawayen Houthi da manyan makamai a wannan yakin da ake ganin rigima ce ta tsakanin Saudiyya da Iran din a fakaice
Wata babbar jami’ar gwamnatin Amurka ta fadi jiya Alhamis cewa Amurka na da “tabbatacciyar shaidar” cewa Iran na samar da makamai ga ‘yan tawaye a Yamal, abin da ya saba ka’ida; kuma hakan wani bangare ne na halayya marasa kyau da ta ke nunawa a yankin
“A cikin wannan gidan ajiye kayan akwai cikakkiyar shaidar cewa Iran na ta tara makamai ba bisa ka’ida ba; wadanda ta kan samo bayan ta kai hari kai tsaye kan aminanmu da ke yankin,” abin da Jakadiyar Amurka a MDD Nikki Haley ta gaya ma wani taron ‘yan jarida a wani sansanin sojan Amurka Kenan a birnin Washington DC
Haley ta yi wannan bayanin ne yayin da ta ke tsaye gaban wani tarin baraguzai, da ta ce an kwaso ne daga wani wurin da ‘yan tawayen Houthi masu samun goyon bayan Iran a Yamal su ka harba makami mai linzami mai gajeran zango zuwa cikin kasar Saudiyya da ya dira kan wani filin jirgin saman farar hula
Ta ce Amurka za ta gayyaci mambobin MDD da kuma mambobin kwamitin sulhun MDD su yi nazarin baraguzan
Nan da nan bayan taron manema labaran da Haley ta kira kasar Iran ta fitar da takardar martani, inda ta yi watsi da zarge-zargen da cewa marasa tushe ne, kuma na marasa hankali, masu neman tayar da fitina kuma mai cike da hadari
Ofishin jakadancin Amurka da ke Majalisar Dinkin Duniya, ya ce Jakadiyar Amurka a majalisar, Nikki Haley, za ta yi amfani da wani taron manema labarai a yau Alhamis “domin zayyana ire-iren ayyukan haifar da tarnaki da Iran ke yi a yankin Gabas Ta Tsakiya” da sauran sassan duniya
Jakadiya Haley, za ta yi bayani game da wani rahoton Majalisar Dinkin Duniya kan yadda aka cimma matsaya dangane da shirin mallakar makamashin nukiliyan Iran da kasashen Amurka, Burtaniya, China, Faransa, Rasha da kuma Jamus
Matsayar ta kuma amince da kada Iran ta gudanar da aikace-aikacen hada makami mai linzami, wanda da za a iya dasa makamin nukiliya akansa
Wasu bayanan farko da aka fitar gabanin wannan taron manema labarai da za ta gabatar, sun nuna cewa Jakadiya Haley, za ta karanto wasu “hujjoji kwarara” da ke nuna cewa Iran ba ta mutunta wannan yarjejeniya, sannan ta yi kokarin bat da sahun wasu ayyukanta
Dama dai shi shugaba Donald Trump, bai amince da wannan yarjejeniya ba, wacce tsohon shugaban Amurka Barack Obama ya kulla, a matsayin hanya madaidaiciya da za ta hana Iran mallakar makamin nukiliya
A yau Alhamis, Shugaban Rasha Vladimir Putin, ya yi watsi da zargin cewa Rasha ta yi katsalandan a zaben shugaban kasar Amurka na bara
A yau Alhamis, Shugaban Rasha Vladimir Putin, ya yi watsi da zargin cewa Rasha ta yi katsalandan a zaben shugaban kasar Amurka na bara
Ya kuma kara da cewa abokanan hamayyar Shugaba Trump ne suke yada wannan zargi, domin su haramta shugabancinsa
Yayin da yake magana a taron manema labarai na gaggawa da yake yi a duk shekara, Putin ya yi fatan dangantakar Amurka da Rasha za ta samu daidaito
Hukumomin tattara bayanan sirrin Amurka dai sun yi amannar cewa shugaba Putin ya ba da umurnin a yi shisshigi a kuri’un zaben na Amurkan, inda ya nuna fifiko akan Trump domin ya kada tsohuwar Sakatariyar harkokin wajen Amurka Hillary Clinton
Shi ma dai Trump ya yi ta nanata cewa, gangamin yakin neman zabensa bai hada kai da Rasha ba
Shugaba Putin har ila yau, ya nuna damuwarsa kan shirin Amurka na janyewa daga wata yarjejeniya ta dakile yaduwar makamai da aka kulla, yana mai cewa Rasha za ta ci gaba da mutunta matsayar da aka cimma
Ya kuma kara da cewa dakarun Rasha za su ingantu kamar yadda ya kamata, ba tare da Rashan ta shiga rigerigen mallakar makamai da Amurka ba
Wani sabon binciken jin ra’ayin mutane da aka yi ya nuna kusan Amurkawa shida cikin goma sun yi Imani da cewa cin hanci da rashawa a gwamnati ya ‘karu tun da aka zabi shugaban kasa Donald Trump, kuma yanzu fadar White House wuce Majalisar Amirka wajen cin hanci da rashawa
Kungiyar yaki da cin hanci da rashawa ta Berlin Transparency International ta ce binciken da ta gudanar na jin ra’ayi ta yi amfani da Amurkawa dubu ‘daya a watan Oktoba da Nuwamba, wanda ya nuna kashi 44 cikin 100 sun yi imanin Trump da sauran jami’an fadar White House sun lalace wajen cin hanci da rashawa, an sami ‘karin kashi 36 daga irin wannan bincike da aka gudanar a shekarar 2016 shekarar karshe ta tsohon shugaban Amurka Barack Obama akan aiki
Trump da fadar White House sun mayar da martani jiya Alhamis da cewa sun ‘dauki matakin kawo karshen cin hanci da rashawa da kuma ‘kara samar da gaskiya a gwamnati
Kungiyar mai yaki da cin hanci da rashawa ta ce kusan mutane bakwai cikin 10 wadanda aka yi binciken akansu sun yi imanin gwamnatin Amurka ta gaza a yaki da cin hanci da rashawa, wanda ya ninka daga shekarar 2016
Kungiyar dai ta fassara cin hanci da rashawa a matsayin yin amfani da karfin iko wajen samarwa kai abin duniya
Doug Jones ‘dan jam’iyyar Democrat ne ya lashe zaben da aka gudanar na musamman don cike gurbin kujerar Majalisar Dattijai a jihar Alabama dake kudancin Amurka
Bayan yin kamfen mai cike da rikici, masu kada kuri’a sun zabi Jones maimakon Roy Moore ‘dan jam’iyyar Republican
Wannan nasara da ya samu na nufin cikin wajen Janairu bayan an rantsar da shi, ‘yan jam’iyyar Republican dake da rinjaye a Majalisa zasu ragu su koma 51 da 49, kuma hakan ya karawa shugaba Trump wahala wajen gudanar da ajandarsa
Jones ya zamanto ‘dan Jam’iyyar Democrat na farko daya sami lashe kujerar ‘dan Majalisar Dattijai daga Alabama tun shekarar 1992
Moore dai ya sami goyon bayan shugaba Trump, amma ya fuskanci adawa daga sauran shugabannin jam’iyyarsa
An zarge shi da yin lalata a shekarar 1970 lokacin da matan da suke zarginsa suna matasa, shi kuma yana ‘dan shekaru 30
Masu jefa kuri’a a Jihar Alabama a nan Amurka suna zaben cike gurbin wata kujerar majalisar dattijan tarayya da kowa ya sanya idanu a kai, domin cike gurbin da Jeff Sessions ya bari lokacin da ya zamo atoni janar
Ana wannan takara ne a tsakanin Roy Moore na jam’iyyar Republican, mutumin da ake cacar baki sosai a kan ra’ayoyi da dabi’unsa, da kuma dan takarar Democrat, Doug Jones, wanda tsohon mai gabatar da kararraki ne
Sakamakon wannan zaben zai iya dora tasiri a kan makomar shugaba Donald Trump da kuma martabar dukkan jam’iyyun nan biyu
Moore ya musanta zarge zarge da dama da aka yi masa na lalata ko neman lalata da kananan yara mata, ciki har da wata mai shekara 14 a lokacin yana da shekara talatin da wani abu
Jami’an kasshe gobara a jihar California dake yammacin Amurka sun maida hankali wurin kashe wutar daji da ta tashi a Arewa maso Yammacin Los Angeles wanda ta riga ta zama daya a cikin wautar daji da suka fi yin barna a tarihin jihar
Wutar daji da aka mata lakabi da Thomas ta kona fillayen daji da ya kai kilomita 930 kana ta lalata gine gine 800 a karamar hukumar Santa Barabara tun lokacin da ta fara a makon da ya gabata
Hukumomi sun ce kashi goma na harshen wutar ce aka kashe, kuma a yayin da masu kashe gobarar ke samun nasara ta sama, wutar na ci gaba da zama mai hadari da zata iya yaduwa cikin gaggawa ta iska
Jami’ai dari bakwai da hamsin ne suke aikin kashe wutar da ake kira Thomas, wacce ta fi ci a kudnacin California
Wutar ta tilasta kwashe mutane dubu dari biyu daga gidajensu
Adadin mutane ya karu ne a shekaranjiya Lahadi yayin da aka kwashe mutane masu yawa a Santa Barbara, a lokacin da wannan gagarumar wuta take kara bazuwa a yankin
Shugaba Donald Trump ya dau mataki a ranar Juma’a a kan wutar, inda ya ayyana dokar ta baci ta tarayya a Califonia, wanda ya baiwa hukumomin tarayya daman shirya kai dauki
Wakilan majalisar dattawan Amurka guda hudu sun yi kira ga shugaba Donald Trump ya yi murabus bisa zarginsa cin zarafin wasu 'yan mata da aka bayyana jiya Litinin
A wata hira da ta yi da CNN a jiya Litinin, Sanata Kirsten Gillibrand daga New York tace, ya kamata ya yi murabus saboda wannan zargin na da kanshin gaskiya kuma suna da yawa
Tace ta ga wadannan mata cikin bacin rai yayin da suke tabbatar da faruwar lamarin
Ta kara da cewa, idan har Trump bai gaggauta yin murabus ba, majalisun kasar zasu gudanar da bincike a kan halayensa kuma su dauki matakan da suka dace a kansa
Wadannan kalaman sun biyo bayan kiraye-kiraye da Sanata Bernie Sanders dan indinpandan daga Vermont da Jeff Markley dan Democrat daga Oregon da kuma Cory Booker na Democrat daga New Jersey suka yi
Dukkaninsu sun yi kira ga shugaban da ya ajiye aikinsa biyo bayan sanarwar murabus da wakilin jihar Minnesota Sanata Al Franken ya yi bisa zargi zargin batsa da yan mata
Mata guda uku da suka fito a bara suka zargi Donald Trump da yin lalata da su bada son ransu ba, sun sabonta zarginsa a jiya Litinin, suna cewar lokaci ya yi da ya kamata majalisun Amurka su gudanar da bincike a kan shugaban kasa, ganin irin matakai da ake dauka a kan wasu Amurkawa masu fada a ji saboda yanda suka yiwa mata
An samu wata fashewa a birnin New York da ke Amurka, kuma hukumomi sun ce har an cafke mutum guda da ake zargi da hanu
‘Yan sandan birnin New York sun ce a yau Litinin suna tsare da wani mutum, bayan wata fashewa da aka samu a wurin jiran motar fasinja da ke gefen ginin hukumar kula da tashohin ruwa
‘Yan sandan, sun tabbatar da cewa, wanda ake tsaren da shi na miji ne, wanda shi kadai ya ji rauni a wurin fashewar
Sai dai hukumomi ba su ba da tabbacin wane irin “abu” aka yi amfani da shi wajen aukuwar wannan lamari ba
Rahotannin farko sun yi nuni da cewa, fashewar ta auku ne bayan da wani bututu ya fashe
Tuni dai aka dakatar da zirga zirgar layukan jiragen kasa uku da ke safara a yankin
Sannan wasu layukan jiragen sun karkata akalar tafiyarsu daga titin da ake kira 42nd Street, wanda ke tsakiyar yankin dandalin Time Square da ke Manhattan, wanda wuri ne da masu yawon bude ke yawan ziyarta
Sakatariyar yada labarai a Fadar White House, Sarah Huckabee Sanders, ta aike da sako a shafin Twitter, inda ta ce an sanar da Shugaba Donald Trump kan wannan fashewa
Wutar nan mai kama da ta bala'i da ke ta lakume wurare a jahar California ta Amurka, ta sa an kwashe mutane sama da dubu 88, kuma har yanzu ana ta kwasar jama'a don a ceci rayukansu
An bayar da wani sabon umurnin kwashe mutane a karamar hukumar Santa Barbara da ke Kudancin jahar California da safiyar jiya Lahadi
Hakan na faruwa ne yayin da wutar daji mafi girma da jihar ta taba gani ke barazana ga garuruwa da dama da ke bakin gaba
An umurci mazauna yankunan Carpinteria da Montecito da su tashi tun da safiyar jiya Lahadi
Gargadin na zuwa ne yayin da wutar da ake wa lakabi da “Thomas” ke dada bazuwa zuwa birnin Santa Barbara, mai tazarar kilomita 160 yamma da birnin Los Angeles
Mutane kimanin 88,000 aka kwashe zuwa yanzu saboda barazanar ta wutar “Thomas,” wadda hukumar kashe gobarar jahar ta ce ta sha kanta da kashi 15% ya zuwa daren ranar Asabar
An ci gaba da zanga-zanga, musamman a kasashen Larabawa da na sauran Musulmi, ta nuna rashin amincewa da Birnin Kudus a matsayin babban birnin kasar Isra'ila kamar yadda Amurka ta ayyana
Sabbin zanga-zanga sun barke jiya Lahadi a fadin duniyar Musulmi da Larabawa
Ana boren ne domin nuna rashin amincewa da ayyana Kudus da Shugaban Amurka Donald Trump ya yi a matsayin babban birnin Isra'ila
Jami’an tsaron Lebanon sun yi amfani da ruwan zafi da barkonon tsohuwa a wajen ofishin Jakadancin Amurka da ke birnin Beirut
Matakin kokari ne na dakatar da ‘yan Lebanon da Falasdinawa masu zanga-zanga wadanda su ka yi ta jifa kan ofishin Jakadancin
Yayin zanga zangar, masu boren kona wani mutum-mutumin Trump, da tutocin kasashen Amurka da Isra’ila
A kasar Indonesiya, wadda ta fi yawan Musulmi a duniya, dubban mutane sun yi ta zanga-zanga a harabar ofishin jakadancin na Amurka da ke Jakarda, babban birnin kasar
Haka kuma an yi zanga-zangar a kasashe irin su Jordan da Turkiyya da Pakistan da Malaysia da Masar da kuma yankin kasar Falasdinu mai makwabtaka da Isra’ila
Firaministan Isira’ila Benjamin Netanyahu ya yi Allah wadai da abin da ya kira munafurcin wadanda su ka yi suka kan shawarar da Trump ya yanke
Natanyahu bayyana hakan ne gabanin ya bar kasarsa jiya don ganawa da Shugabannin yankin Turai
Shugaban kungiyar kasashen Larabawa yayi kira ga kasashen duniya da su amince da Falasdinu a matsayin ‘kasa mai ‘diyauci da birnin Kudus a matsayin babban birnin kasar, a wani martani da ya bayar bayan da shugaban Amurka Donald Trump ya sanar da cewa ya amince da birnin Kudus a matsayin babban birnin Isra’ila, kuma za a mayar da ofishin jakadancin Amurka zuwa can
Ahmed Aboul-Gheit yayi wannan kira ne jiya Asabar lokacin wani taron gaggawa da ministocin harkokin kasashen waje na kasashen Larabawa suka gudanar
Ya kara da cewa wannan shela da Amirka ta yi tamkar amincewa ne da mamayar da Yahudawa su ka yiwa Falasdinu
Ya kuma ja ayar tambaya kan matsayin Amirka na mai taka rawa wajen kawo zaman lafiya a gabas ta tsakiya dama duniya baki ‘daya
Wasu jami’an diplomasiyya daga kasashen Larabawa, sun bayar da shawarar a rubuta takarda ga kwamitin sulhu na MDD ta yin Allah wadai da shawarar da Amurka ta yanke
Taron gaggawar da aka gudanar jiya Asabar a birnin Cairo, ya zo ne bayan kwashe kwanaki uku ana zanga-zanga kan tituna a yammacin kogin Jordan da zirin Gaza, da kuma zanga-zangar da aka yi a masallacin Al-Azhar
Shugaba Trump ya bude gidan adana kaya da kuma bayanan tarihi a Mississipi, inda ya yaba wa shugabannin da suka gabata wadanda suka taka rawar gani wajen yaki da wariyar launin fata anan Amurka
Shugaban A murka Donald Trump yace Gwiwar sa tayi sanyi a lokaci da yake jawabi wajen bikin bude cibiyar adana kayan tarihi na masu fafitikar kare hakkin bil adama da akayi a Jackson, dake Mississippi, inda yayi jawabi yabawa tsoffin shugabanin kare hakkin bil adama irin su Medger Ever da Reverend Martin Luther King Junior
Sai dai kasancewa shugaban a wannan wurin biki ya haifar da rudani cikin masu suka lamirin sa
Abinda suke cewa ko shine shida ya ruruta wutar nuna banbancin launin fata anan Amurka kuma yanzu shine ke yaba wadanda suka yi fice a sukan wannan bakar al’ada wannan lamari akwai daure kai
Daya daga cikin masu wannan raayin ko sun hada da dan majilisar dokoki Amurka, John Lewis wanda da farko aka shirya zaiyi jawabi a wajen wannan taron amma kwaran sai ranar alhamis yace ba zai halarci taron ba bayan da ya samu labarin shugaba Donald Trump yace zai halarci taron
Sai dai Trump bai kambama taron ba yayi jawabin sa
Wadanda sukahalarci taron sun hada da matar marigayi Ever da kuma Ben Carson wanda yake shine sakataren harkokin gidaje da muhalli a gwamnatin ta Trump, daga karshe yace muna matukar godiya ga wanda ya samar da wannan cibiyar kuma kana burge mu
Shiko a nasa jawabin gwamnan jihar ta Mississippi Phil Bryant wanda dama mai goyon bayan shugaba Trump ne kuma shine ya gayyace shi wajen taron yace, wannan wata babban rana ce ga dukkan mu dake nan, Yace halartan wannan bikin bude wannan wurin adana kayan tarihin yan yakin neman yanci zai janyo hankalin duniya, kuma ya kara wa wannan cibiya kwarjini
Ana zanga-zangar nuna rashin amincewa da wannan matakin da shugaban Amurka ya dauka kan matsayin babban birnin Isra'ila wanda kasashen musulmi da larabawa suka fara bayyana fushinsu akai
A yau jumma’a, 'Yan sandan Isra'ila sun harba barkonon tsohuwa a kan 'yan zanga-zangar Falasdinawa a garin Bethlehem, a yayin da aka kaddamar da ranar nuna fusatar da sassan na Falasdinawa suka bukaci a yi
An tura karin 'yan sanda da dakarun tsaro zuwa Birnin Kudus biyo bayan sanarwar da Shugaban Amurka Donald Trump yayi, ta ayyana cewar birnin na Qudus shine babban Birnin Isra’ila kuma Amurka na shirin mayar da ofishin jakadancin ta can
A can baya, Isra'ila tana hana matasa shiga Masallacin al-Aqsa na Qudus a inda tashin hankali ke barkewa a duk lokacin zaman tankiya
Mai Magana da yawun yan sanda israila Mickey Rosefeld yace “ ba mu ga wasu alamun tashin hankali a wurin ibadar ba, don haka ba mu kayyade shekaru ba
Idan wani abu ya tashi, zamu dauki mataki cikin gaggawa
Wannan Masallaci na al-Aqsa shine na uku wajen tsarki ga Musulmi, yayin da yankin wurin shine mafi tsarki ga Yahudawa, wadanda suke kiran shi Temple Mount
A yau jumma'a, ana zanga-zanga a fadin Gabas ta Tsakiya da kasashen da Musulmi ke da rinjaye
Dubban mutane sun yi gangami a kofar ofishin jakadancin Amurka dake Kuala Lumpur, babban birnin Malaysia
Wasu daga cikin 'yan zanga-zangar suna dauke da kwalayen dake yin tur da shugaba Donald Trump, wasu kuma na cewa "dage hannu daga kan Qudus
A Indonesiya, kasar da ta fi yawan Musulmi a duniya, daruruiwan 'yan zanga zanga sun yi cincirindo a kofar ofishin jakadancin Amurka a Jakarta, suna cewa "Trump ya haukace" "mutuwa ga Trump
Ana zaman dardar sanadiyyar amincewa da Birnin Kudus da Amurka ta yi a matsayin babban birnin kasar Isira'ila
Tuni kasashen Musulmi da na Larabawa su ka fara bayyana fushinsu kuma ana ganin ainihin rigimar ma na tafe
Jam’iyyu masu tsaurin ra’ayin Islama na amfani da shawarar da Amurka ta yanke ta amincewa da Birnin Kudus a matsayin babban birnin kasar Isira’ila a matsayin wani abin kafa hujja wajen samo mabiya, al’amarin da ga dukkan alamu za a yi amfani da shi a lokutan yakin neman zaben siyasa, a kasashe masu rinjayen Mussulmi
Sanarwar da Shugaban Amurka Donald Trump ya bayar ranar Laraba ta haddasa yawan zanga-zanga a wasu kasashen duniya, ta yadda abin ma ya kai ga arangama tsakanin masu zanga-zangar da jami’an tsaro a yankunan Falasdinawa
Ana kyautata zaton zanga-zangar za ta fi tsanani yau Jumma’a a kasashe irin Indonesia da Turkiyya da Turkiyya a yau Jumma’a
Mai magana da yawun Fadar Shugaban kasar Afghanistan y ace wannan matakin zai yi illa ga batun samar da zaman lafiya a Gabas Ta Tsakiya, kuma duk wani abin da za a yi ba da hadin kan Falasdinawa ba, ba zai yi tasiri ba
A halin da ake ciki kuma jiya Alhamis Fadar Shugaban Amurka ta White House ta musanta cewa sanarwar da Shugaba Trump ya yi ta daga ofishin jakadancin AMurka daga Tel Aviv zuwa Birnin Kudus na nufin gwamnatinsa ta fice daga shirin samar da zaman lafiya a Gabas Ta Tsakiya
“Hasali ma, kamar yadda Shugaban kasa ya ce, har yanzu mu na masu bayar da himma ga batun saman da zaman lafiya kamar yadda mu ka saba, kuma mu na so mu cigaba da matsa kaimi wajen gabatar da wannan batu,” a cewar Sakatariyar Yada Labaran Fadar White House Sarah Kuckabee Sanders
A wata takardar bayanin da Rasha ta fitar, wadda ta zo ma Isira’ila da ba-zata, Rashar ta ce za ta dau Yammacin Birnin Kudus a matsayin babban birnin kasar Isira’ila, amma kuma za ta dau Gabashin Birnin Kudus a matsayin babban birnin kasar Falasdinu da za a kafa
A wani mataki na sake nuna bijirewarsa ga Shugaban Amurka Donald Trump, dan gwagwarmaya John Lewis, wanda ya kaurace ma bukin rantsar da Shugaban Amurka Donald Trump, zai kuma kaurace ma hidimar kaddamar da ginin adana kayan tarihin gwagwarmayar kare hakkin dan adam saboda Trump ne zai kaddamar
Dan jam’iyyar Democrat a Majalisar Dokokin Tarrayar Amurka mai wakiltar Georgia, John Lewis, na daya daga cikin sanannun ‘yan kasar da su ka shahara a bangaren kare hakkin dan a dam tun daga shekarar 1960
To amma Lewis ya fadi jiya Laraba cewa zai kaurace ma kaddamar da Gidan Adana Kayan Tarihi na Mississippi da za a yi ranar Asabar muddun dai Shugaba Donald Trump zai hallara
Lewis da wani dan jam’iyyar Democrat a Mississipi Bennie Thompson, sun rubuta takardar hadin gwiwa ta yin watsi da bukin bude gidan kayan tarihin a matsayin “cin fuska” ganin Trump ne zai kaddamar da shi
“Kalaman Trump na kaskantar da mata da nakasassu da bakin haure da kuma ‘yan wasan kwallon kafar Amurka” cin mutunci ne ga wadanda su ka yi gwagwarmaya tare kuma da rasa rayukansu wajen neman adalci ga Bakaken fatan Amurka, a cewar takardar hadin gwiwar da su ka rubutan
Wasu kuma bakaken fatan ‘yan siyasa sun ce za su kaurace ma bukin bude gidan kayan tarihin
Babbar kungiyar rajin kare hakkin dana dam ta kasar NAACP ta bayyana rawar da Trump ke takawa game da hakkin dan adam abin “takaici
Za a kaddamar da Ginin Kayan Tarihin ‘Yancin Dan Adam dinne gobe Asabar a birnin Jackson
Zai karfafa nazari kan irin jina-jinar da aka yi a gwagwarmayar na kare hakkin dan adam daga shekara ta 1945 zuwa 1976
Abubuwan da za a baje a gidan sun hada da makaman gallazawa ta matukar tsana kamar alamar gicciye ta kungiyar Ku Klux Klan da kuma bindigar da aka kashe dan gwagwarmaya Medgar Evers
Magajin Garin Los Angeles, Eric Garcetti ya ce ya zuwa yanzu, an kwashe sama da mutane dubu 230 a tsakanin Birnin da karamar hukumar da ake kira Ventura
Hukumomi a kudancin jihar California sun yi gargadi kan aukuwar wani matsanancin yanayi a yau Alhamis, inda suka ce za a samu bushasshiyar iska mai kadawa, wanda hakan zai kara dagula al’amura a kokarin da ake yi na shawo kan guborar dajin da ta barke a makon nan a Birnin Los Angeles
“Bari na fada muku karara, ba mu da kayayyakin da za su taimaka mana wajen dakile wannan yanayi da aka yi hasashe,” inji Darektan hukumar kashe gobara a jihar California, Ken Pimlott
A daren yau Alhamis ake sa ran iskar mai tafiyar kilomita 120 cikin sa’a guda, za ta fara kadawa, lamarin da ya sa shugabannin hukumar kashe gobarar suka ba da gargadin cewa kowa ya kwanta da idonsa daya a bude
Sannan an gargadi al’umar yankin da su arce daga gidajensu da zaran sun ga wata alama mai cike da barazana
A wani sakon Twitter da ya aike, shugaba Trump ya yi kira ga mazauna yankunan da su karbi shawarawarin da aka basu na ficewa daga yankunan
Majalisar wakilan Amurka ta yi Allah wadarai da matakan kashewa da korar 'yan kabilar Rohingya, inda ta zartas da kudurin da yayi kiran da a kawo karshen farmakin da ake kaiwa kan wadannan Musulmi 'yan tsiraru a kasar ta Myanmar ko Burma
Kashi biyu cikin uku na 'yan majalisar suka amince da wannan kudurin
Wannan kudurin shine matakin farko a irin matakan da majalisar zata iya dauka, wadanda zasu iya hadawa da takunkumi na matsin lambar kudi kan sojojin Burma, tare da bayar da gudumawar tattalin arziki na Amurka domin sake mayarwa da kuma tsugunar da 'yan Rohingya wadanda a yanzu suka gudu zuwa kasar Bangladesh
Shugaban kwamitin hulda da kasashen waje na majalisar, Ed Royce, dan jam'iyyar Republican daga Jihar California, yace "wannan batu ne na imani, kuma na tsaron kasa
Babu wanda zai zauna cikin kwanciyar hankali idan har aka ci gaba da shuka tsageranci da zaman dar-dar a wannan bangare na duniya
An kori 'yan kabilar Rohingya da aka kiyasta sun kai dubu 600 daga gidajensu cikin 'yan watannin nan, inda suka gudu zuwa Bangladesh tare da janyo babbar matsalar jinkai
Royce yace, "An kashe daruruwan mutane, an kona kauyuka akalla 200 kurmus, an kuma dasa nakiyoyi a bakin iyakar Burma da Bangladesh suna kashewa da nakkasa 'yan gudun hijirar dake neman mafaka
Akwai rahotannin fyade da farmaki nau'i-nau'i kan 'yan Rohingya
Amurka ta yanke shawarar mayar da ofishin jakadancinta zuwa birnin Kudus, a cewar su shine suka amince a matsayin sabon babban birnin Isra'ila daga yau
Falasdinawa kuma sun ce basu yarda da wannan matakin ba
Shugaban kasar Amurka Donald Trump yace Amurka ta amince kuma zata fara daukar birnin Kudus a matsayin babban birnin Isra'ila kuma za ta dauke ofishin jakadancin Amurkan daga Tel Aviv zuwa birnin na Qudus,matakin da ya ke jawo kace-nace a fadin duniya
"Birnin Qudus ba shine zuciyar addinai guda uku ba, amman yanzu shine zuciyar siyasar da sukayi fice a duniya
" Inji Shugaba Trump ya kuma kara da cewa," Fiye da shekaru 70 da suka wuce mutanen Isra'ila sun gina kasar da ko wane iaddini, musulmi, kirista ko yahudu da ma dukannin addinai za su iya addininsu cikin walwala ba tare da wata tsangwama ba
Trump ya jaddada cewa Amurka zata ci gaba da taimakawa wajen samar da yarjejeniyar zaman lafiya da kwanciyar hannkali a Falasdin da Isra"ila
"Ina da niyyar yin duk abinda zan iya don ganin an yi wannan yajejeniyar," inji shi
Kasashen larabawa da na musulmai sun yi gargadi akan wannan matakin domin a ganinsu zai ingiza tashe-tashen hankula a yankin kuma zai ya kawar da kokarin da Amurka ke yi na gann ta kawo zaman lafiya a tsakanin Isra'ila da Falasdin
Falasdinawa sun yi kiran zanga-zangar baccin rai na kwana uku don nuna rashin amincewarsu da wannan matakin da Donald Trump ya dauka
Fafaroma ya nuna rashin amincewarsa da shirin da shugaban Amurka Donald Trump keyi na amicewa da Qudus a zaman babban birnin Isra'ila, yayin da sauran kasashen duniya kamar Britaniya suka ce har yanzu Tel Aviv suka sani a zaman hedkwatar Isra'ila
Yayin da a yau Laraba shugaba Donald Trump ke shirin ayyana cewa Amurka zata amince da birnin kudus a matsayin babban birnin Isra’ila tare da kuma dage ofishin jakadancinta dake Tel Aviv zuwa Kudus, Fafaroma Francis ya nuna “tsananin damuwa” akan wannan matakin, yayinda Turkiyya ta kira taron kungiyar kasashen Musulmi don shata martanin bai-daya da za a maida kan wannan lamarin
Firayin minista Benjamin Netanyahu bai ambaci batun ba a bayyanarsa gaban jama’a yau Laraba
Sakataren harkokin wajen Burtaniyya Boris Johnson ya ce kasarsa ba ta da niyyar dage ofishin jakadancin ta daga Tel Aviv
Kasashen larabawa da na musulmi sun yi gargadin cewa duk wani mataki da Amurka zata dauka na canza inda ofishin jakadancinta yake, zai kara zaman tankiya a yankin tare da gurgunta kokarin Amurka na ganin an cimma yarjejeniyar zaman lafiya tsakanin larabawa da Isra’ila
Ana iya cewa an samu rudani ko kuma bayanai masu karo da juna daga kalaman shugaba Donald Trump na dalilin da yasa ya kori tsohon mai bashi shawara a harkokin tsaro
Yanzu ana iya cewa shugaban Amurka ya sauya matsayin sa jiya asabar game da dalilin da yasa ya kori tsohon mai bashi shawara a harkan tsaro Michael Flynn
Da farkon shugaban yace dalilin da yasa ya kore shine domin bai fada wa mataimakin shugaban kasa Micheal Pence gaskiya ba game da huldar sa da Rasha lokacin da ake shirye-shiryen mika mulki ba
Amma kuma kwaran sai gashi a shafin sa na tweeter shugaba Trump ya rubutta cewa dalilin dayasa ya kori Flyn shine domin ya shirga wa mataimakin shugaban kasa karya shida hukumar binciken manyan laifuka ta FBI,Kuma ya amsa wadannan laifuffuka,
Shugaba Trump yace wannan abin kunya ne, yace abinda Flyn yayi a lokaci shirye-shiryen mika mulki ba abu ne da ya sabawa doka ba, kuma ba wani abin boyo a cikin sa
A cikin wannan sakon na shafin tweeter na shugaban kasa ya nuna a zahiri cewa shugaba Trump na sane da cewa Flynn ya shara wa FBI karya ne da kuma mataimakin shugaban kasa, harma da dangantakarsa da kasar Rasha, Sai dai Shugaba Trump bai bayyana FBI ba da farko game da Flyn da kuma abinda ke tsakanin sa da Rasha ba
Dokar Amurka ta hana yiwa hukumar FBI karya
Har wayau dai a cikin shafin na shugaba Trump a tweeter na yau lahadi yace sam shi bai umurci tsohon shugaban hukumar ta FBI James Comey ya dakatar da binciken Flynn ba wannan ma wani labarin karya ne gamasu yayata shi game batun Comey
Yanzu dai wannan sakon na shafin Tweeter na shugaba Trump ba abinda ya haifar sai rudani akan abin da ya sani game da huldan Flyn da Rasha
An kori daya daga cikin masu aikin binciken kwamitin da Robert Mueller kewa jagoranci game da alakar tsohon mai baiwa shugaba Trump shawara a harkokin tsaro da Rasha
Sananne kuma fitaccen wakilin a FBI, wanda kuma lauya ne dake cikin kwamitin binciken nan da Robert Mueller ke aikin bincike na musammam game da kutsen da ake tuhumar Rasha tayi a zaben Amurka na shekarar 2016 yanzu an fidda shi daga cikin wannan kwamitin da Mueller yake wa shugabanci
An dai sallami Peter Strzok ne a kusan karshen watan yuli bayan shi da wata mata dake cikin kwamitin binciken sun gano cewa lauyan na hukumar ta FBI sunyi musayar wasu bayanan dake shafin Email din wadanda basu goyon bayan Trump da masu goyon bayan Hillary
Mai Magana da yawun Mueller yace an cire wannan wakilin na FBI ne sailin da aka ji wannan zargin, yanzu haka dai shi wannan lauyan ya bar wannan kwamitin sailin da wannan batu ya fito sarari
Da ffarko dai an danka wa shi Strzok aikin binciken anfani da runbun tattara bayanai adireshin email mallakar Hillary ne data yi anfani dashi lokacin tana sakatariyar harkokin wajen Amurka
Sakataren harkokin tsaron Amurka ya jaddada hadin kan dake tsakanin Amurka da Masar game da yaki da taadanci yana kara bunkasa
Sakataren tsaron Amurka Chief Jim Mattis ya fada cewa hadin kan dake tsakanin Amurka a Masar game da taaddanci sai kara habbaka yake yi
Yace Amurka har kullun a shirye take ta samar da kyakkyawar dangantaka tsakanin ta da Cairo duk ko dakile wasu taimakon sojan da akayi zuwa Masar din a farkon wannan shekarar
Mattis dai yana Magana ne a babban birnin kasar ta Masar sailin da ya yada zango akan hanyar sa zuwa kasashe 4 da zai tafi ran gadi, wato kasashen dai sun hada da ita kanta Masar, Jordan,Kuwait, da Pakistan
Wannan ziyarar dai tazo ne dai-dai lokacin da sojojin Amurkan suka mayar da hankalin su ga kasashen gabas ta tsakiya bayan sunyi nasarar fatattakar kungiyar ISIS, daga inda suke ikirarin nan ne tungar su da suka kafa daular islama wato Iraqi da Syria
Daya daga cikin abinda wannan ziyarar tasa zata fi mayar da hankali ko shine matsa wa kasar Pakistan lamba data kawo karshen huldan ta da ‘yan taadda da ake zargin tanayi wanda har suke kaiwa sojojin hadin gwiwar Amurka da Afghanistan hari
Mattis ya shaidawa manema labarai cewa munji cewa kasar ta Pakistan na cewa ita bata mara wa ayyukan taadanci baya to fata shine mu gani a kasa, ta hanyar aiwatar da manufofin ta
Ko a cikin watan Oktoban nan data shige sai da mattis yace Amurka zata sake baiwa kasarta Pakistan din wani kari daman a wurin yin aiki da ita kafin ta yanke hukunci akan ko da gaske ne tana da alaka a ‘yan taadda ko kuma a’a
Tsohoon mai baiwa shugaban Donald Trump shawara akan harkokin tsaro da aka sauke wani lokaci can baya ya amince cewa ya shara wa hukumar binciken manyan laifuka ta FBI,karya game da dangantakar sa da Rassia
Tsohon mai baiwa shugaba Donald Trump shawara a harkokin tsaro Janar maicheal Flynn mai ritaya , ya amsa cewa yayi laifi na shirga wa hukumar binciken manyan laifuka na Amurka wato FBI karya game, da binciken da akeyi na cewa kasar RAsha nada hannu wajen yin kutse a zaben shugaban kasar Amurka na shekarar 2016
Yanzu dai ya zamo Flynn shine jamii na farko a cikin gwamnatin Trump da ya amsa laifi game a binciken da ake yi karkashin mai bincike na musammam wato Robert Mueller
Yau ne ranar kin dillaci ga Flynn, sailin da ya iso babban kotu dake nan birnin Washington DC domin sauraren tuhumar da ake masa
Tsohon mai baiwa shugaban na Amurka shawara ya amince cewa ba shakka ya shara wa hukumar FBI karya game da dangantakarsa da jakadar kasar Rasha lokacin da ake hada-hadar mika mulki ga shugaba Trump kafin a rantsad dashi
Shi dai Flynn yana cikin sahun farko na ‘yan gani kashe nin Trump a lokacin yakin neman zabe, kuma mai sukan abokiyar karawarsa Hillaru Clinton na jamiyyar Democrat
Wasu daga cikin kalamar sa a wancan lokacin shine bamu bukatar shugaban da bata da kan gado wadda take jin tafi karfin doka, haka kuma yana cikin mutanen dake cewa a tabbatar an kai Hillary gidan yari
Amma sai gashi a jiya jumaa, reshe ya juye da mujiya, domin sailin da Flynn ya fito daga cikin kotu sai jamaa na masa eho suna ku kulle shi
Shugaban Amurka Donald Trump ya bayyana rahotannin da ke cewa yana kokarin tilastawa sakataren harkokin wajen Amurka, Rex Tillerson, ya ajiye aikinsa, a matsayin labaran bogi
Jiya Juma’a shugaba Trump ya kafe ta shafinsa na Twitter yana mai cewa, “kafofin yada labarai na cewa na kori Rex Tillerson, ko yana kan hanyarsa ta barin aiki – LABARAN BOGI! Ba zai bar aikinsa ba, kuma yayin da mukan sami rashin daidaito kan wasu batutuwa, nine mai yanke hukuncin karshe, muna aiki tare kuma Amurka ta dawo da mutuncinta
Ranar Alhamis din da ta gabata ne kafofin yada labarai suka rawaito wani babban jami’in gwamnati na cewa, cikin ‘yan makonni masu zuwa shugaban kasa zai iya maye gurbin Tillerson da shugaban hukumar leken asirin Amurka ta CIA Darakta Mike Pompeo
Sai dai baki ‘daya fadar White House da ma’aikatar harkokin waje sun musunta wannan rahoto
Tsohon mai baiwa shugaba Donald Trump shawara kan tsaro, Micheal Flynn, ya amsa laifi yau jumma’a game da yin karya ga hukumar bincike dangane da alakarsa da Jakadan Rasha a Amurka
Amsa laifin da ya yi ya nuna irin hadin kan da shi Flynn ke bayarwa a binciken katsalandan Rasha a zaben Amurka da mai shigar da kara na musamman Robert Mueller ke yi
An tuhume Flynn da yin karya kan wata boyayyen tattaunawa da yi da jakadan Rasha na wancan lokacin a Amurka, Sergey Kislyak
A wata takarda da kotu ta fitar ranar jumma’a ya nuna yadda ya tattauna da jakadan kan takunkumin da Amurka ta dora kan Rasha karkashin gwamnatin tsohon Shugaba Barack Obama
Takardar ta nuna cewa a watan Janairu, “da gangan” Flynn ya furta bayanan karya da yaudara ga masu bincike dangane da tattaunawarsa da jakadan Rasha
Bayan gwajin wasu makamai masu dogon zango da Koriya Ta Arewa ta yi, Amurka ta sake yi ma ta kashedi ta cewa daina shirin daukar Dala ba gammo saboda ba za ta lamunta da ganin makamai masu hadari a hannun kasa irin Koriya Ta Arewa ba
Jakadiyar Amurka a Majalisar Dinkin Duniya, Nikki Haley, ta yi gargadi jiya Laraba cewa, gwajin makami mai linzami da ke iya isa wata kasa da Koriya ta arewa ta gudanar na baya bayan nan dake cike da takaddama, ya kara sa duniya kusantar yaki
Ta kara da cewa, “idan har aka shiga yaki, ku sani, za a rusa gwamnatin Koriya ta Arewa babu ko tantama”
Ta kuma yi kira ga kasashen da ke cikin kungiyar ta Majalisar Dinkin Duniya su yanke hulda da gwamnatin Koriya Ta Arewa Mai Fada a Pyongyang
Ta ce “ya kamata dukan kasashe su katse huldar jakadanci da Koriya ta Arewa su kuma takaita dangantakar soji da ta kimiya da fasaha da kasuwanci da kasar
Haley ta ce, shugaba Donald Trump ya shaidawa takwaran aikinsa na kasar China Xi Jinping ta wayar tarho cewa, lokaci ya yi da ya kamata Beijing ta daina sayar wa Koriya ta arewa mai
Shugaban Amurka Donald Trump zai kai ziyara Majalisar Dokokin Amurka a yau Talata inda zai gana da sanatocin jam’iyarsa ta Republican domin neman goyon bayansu
Yayin da ake shirin kada kuri’a kan kudirin neman sauyi a fannin harajin Amurka, wanda za a yi cikin makon nan, shugabannin majalisar dattijai sun gana da shugaba Trump, inda suka bayyana aniyarsu ta kada kuri’ar samar da sauyi a fannin haraji, wanda zai rage kudaden harajin da ake cajin kamfanoni a mataki na dindindin, da kuma rage harajin da mutane ke biya na dan wani lokaci
Ana kuma sa ran wannan kuduri zai kara sama da Dala Triliyan Daya akan basussukan Amurka
“Niyyarmu ita ce mu kada kuri’a akan wannan kuduri na haraji
” Inji shugaban masu tsawatarwa John Cornyn da ya fito daga jihar Texas
“Muna sa ran za mu samu kuri’u 50,” a cewar shugaban kwamitin kudade, Orrin Hatch na jihar Utah
Wani dan Republican daya, wato Ron Johnson na jihar Winsconsin, ya nuna adawarsa da kudurin
Sabbin rahotanni sun ruwaito wasu na hannun daman Steve Daines na jihar Montana yana cewa dokar za ta dadadawa manyan kamfanoni ne kawai
Baya ga haka wasu sanatoci ‘yan jam’iyar Republican da dama sun nuna matukar damuwarsu kan yadda za a kara kudaden akan basussukan Amurka, amma kuma ba su bayyana yadda za su kada kuri’unsu ba
Bayan ganawarsu da shugaban Amurka Donald Trump, ‘yan majalisar dattijai na jam’iyar Republican sun bada tabbacin niyarsu ta kada kuria kan gagarumin tsarin haraji, a mako mai zuwa da zata zaftare harajin kamfanoni na dindindin, ya rage harajin da ma’aikata ke biya akan albshin su na dan karamin lokaci, ya kuma kara yawan bashin da ake bin Amurka da sama da dala triliyon daya
Shirin da aka yi wannan makon shine a kada kuri’a a kan dokar harajin a majalisar dattijai” inji gagarabadau masu rinjaye John Cornyn na jihar Texas
“ manufar ita ce a sake zaburar da tattalin arzikin kasar
A halin da ake ciki kuma, wani rikici ya barke a kan wanda ke da ikon fada aji a wani ofishin gwamnati jiya Litinin da ya kunshi wasikun email da shigar da kara da kuma bada kyautar fanke
Babban jami’in kasafin kudi na fadar White House Mick Mulvaney da Leandra English da tayi aiki karkashin gwamnatin Obama dukansu suna ikirarin cewa, sune ke rike da mukamin matsayin mukadashin darektan cibiyar kare abokan huldar kasuwanci, kuma dukansu biyu sun tafi ofis da nufin kama aiki guda
English, mataimakiyar datekta a cibiyar ta yiwa ma’aikatan ofis din barka da dawowa hutun cika ciki da ake kira Thanksgiving
Nan da nan Mulvaney ya turawa ma’aikatan sakon email ya shaida masu suyi watsi da email din da English ta tura, su tura sakon zuwa ofishin bada shawarwari kan harkokin shari’a
su kuma je ofishinsa su ci fanke
English tayi barazanar kai karar Mulvaney bisa ikirarin cewa, mukamin nata ne
To amma Fadar White House tace doka a bayyane take, kuma tana goyon bayan Mulvaney
Tuni yake yin akin mukadashin,kamar shike shugabancin cibiyar
Shugaban Amurka Donald Trump ya dawo birnin Washignton bayan da ya yi hutun ThanksGiving a wurin shakatawarsa na Palm Beach da ke jahar Florida, a gabanin kokarin da ‘yan Majalisar Dattawan Amurka ke yi na kada kuri’a kan garanbawul din dokar haraji a wannan makon
Ana kyautata zaton Shugaban kasar zai halarci liyafar cin abincin da ‘yan Majalisar Dattawa na Republican na mako-mako, wanda za a yi gobe Talata, inda za a tattauna kan wasu muhimman batutuwa na manufofin jam’iyyar Republican
Wannan ne karo na biyu cikin ‘yan makonnin da suka gabata da Shugaba Trump zai tafi ginin Majalisar Dokokin kasar don zawarcin ‘yan' uwansa ‘yan Republican su goyi bayan garanbawul din da aka yima tsarin haraji
Tunda farko a wannan watan, Majalisar Wakilai ta kada kuri’ar amincewa da wannan mashahurin garanbawul mafi girma cikin shekaru 10
An tanaji rage haraji ga rukunin jama’a bisa ga yanayinsu na tsawon shekaru, a yayinda kuma aka yi ragi na dindindin ga kamfanoni, wanda hakan zai kara bashin da ake bin Amurka da dala tiriliyan 1
5 cikin sama da shekaru 10
A jiya Asabar Amurka ta gargadi kasar Pakistan da cewa idan har bata kama tare da hukunta malamin nan da ake zargi da kitsa harin 2008 da aka kai birnin Mumbai na Indiya ba, to tabbas dangantakar kasashen biyu zata sami matsala
Wannan gargadi dai ya biyo baya ne, bayan da jami’an Pakisatan ranar Juma’a su kayi amfani da izinin da kotu ta basu na cewa su saki Mallam Hafiz Saeed, mutumin da Amurka ta ayyana a matsayin ‘dan ta’adda, daga ‘daurin talala akayi masa domin rashin ingantacciyar shaida
Tun shekarar 2012 Amurka ke tayin tukwicin dala miliyan 10 ga duk wanda ya bayar da bayanan da suka yi sanadiyar kama Saeed da hukunta shi
Jiya Asabar fadar White House ta yi Allah wa dai da sakin Saeed da aka yi, tana mai cewa hakan aikawa da sakon da bai kamata bane, akan rawar da Pakistan ke takawa wajen yaki da ta’addanci a duniya
Yau Amurkawa a duk fadin kasar ke bikin cika ciki wanda ya samo asali tu lokacin da turawan farko suka shigo kasar inda suka yi bikin cika ciki domin godewa Allah ya basu sabuwar kasa kuma sun yi bikin da talotalo ne kuma har yanzu haka ake yi
Yau Alhamis Amurkawa za su yi bikin Cika-Ciki , da ake cewa Thanks Giving da turanci, kamar yadda su ka saba – wanda ya hada da haduwa da ‘yan’uwa da abokai a ci abinci, da kallon farati da kwallon kafa da sauransu; ga wasu kuwa lokaci ne na hutu da fara yin sayayya musamman na Kirisimeti
To amma shagalin, a wannan shekara ta 2017, da kuma shaharren bukin nan na paratin Macy Thanksgiving da akan yi a unguwar Manhattan na birnin New York, zai kasance ne cikin matsanacin matakan tsaro
Faratin, wanda kan janyo ‘yan kallo wajen 200,000, na zuwa ne ‘yan makonni kawai bayan da aka zargi wani dan asalin kasar Uzbekistan da amfani da wata motar daukar kaya da ya yi hayarta wajen bin kan mutane a hanyar masu hawa keke, inda ya kashe mutane 8
Wannan buki na cika ciki na zuwa da al’adu iri-iri; wanda daga cikinsu shi ne tafiya a hadu da ‘yan’uwa na jini da abokai
Ana kiyasin mutane miliyan 49 ne za su yi tafiye-tafiye gabanin wannan hutun, wanda hakan ya dara na bara da miliyan guda; don haka ya zama bukin cika ciki mafi armashi cikin kusan shekara 10
Rex Tillerson sakataren harkokin wajen Amurka ya ce abun da aka yiwa 'yan kabilar Royhingya a jihar Rokhine a kasar Myanmar babu shakka kisan kare danji ne
Sakataren Harkokin Wajen Amurka Rex Tillerson ya ce tashin hankalin da ake yi a jahar Rakhine ta kasar Myanmar, inda ake auna al’ummar Musulmi, ya zama kisan kare dangi
“Bayan cikakken nazarin bayanai sihihai, ta bayyana a fili cewa al’amarin nan na arewacin jahar Rakhine ba wani abu ba ne illa kisan kare dangi ake ma Musulmi ‘yan Rohingya,” a cewar Tillerson a wani rubutaccen bayanin daya gabatar jiya Laraba
Jami’an Amurka sun yi ta binciken musabbabin hare-haren da su ka kai ga kashe daruruwan ‘yan Rohingya da kuma tilasta ma wasunsu fiye da 600,000 gudu zuwa sansanonin ‘yan gudun hijira da ke kasar Bangladesh
Sanarwar ta jiya Laraba ce karon farko da Ma’aikatar Harkokin Wajen Amurka ta ayyana wannan tashin hankalin a zaman kisan kare dangi
Jami’an da su ka yi ma manema labarai karin bayanidaga bisani, sun jaddada cewa daga yanzu haka za a rika bayyana al’amarin
Sayfullo Saipov shi ya tuka mota ya bi hanyar kekuna ya hau kan mutane takwas da ya kashe har lahira kana ya yi ikirarin niyar kashe fiye da haka a madadin kungiyar ISIS
Wasu masu taimakawa alkali yanke hukunci a matakin tarayya, sun amince da samun Sayfullo Saipov da aikata laifuka 22, sanadiyar mutuwar da wasu mutane takwas suka yi a lokacin da ya tuka wata babbar mota ya bankade su a wata hanya da aka tanada domin masu tuka kekune a Birnin New York
Ma’aikatar shari’a ta ce an samu Saipov da laifi a jiya Talata a kotun ta tarayya da ke Manhattan
An caje shi da aikata laifuka takwas na kisan kai, da laifin niyyar aikata kisa 12, da kuma niyya da tallafawa kungiyar IS hade da barnata motocin hawa da suka haifar da kisa
Kungiyar IS ta dauki alhakin harin motar, wanda shi ne mafi muni da aka kai Birnin na New York, tun bayan harin ranar 11 ga watan Satumbar shekarar 2001
Shugaban Amurka Donald Trump da na Rasha Vladimir Putin sun amince su goyi bayan Majalisar Dinkin Duniya domin a kawo karshen yakin basasan kasar Syria da yaki ci yaki cinyewa
Shugaban Amurka Donald Trump da takwaran aikinsa Vladimir Putin sun amince su marawa Majalisar Dinkin Duniya, ko MDD baya, domin a kawo karshen yakin basasan Syria cikin lumana, wanda aka kwashe kusan shekaru bakwai ana yi
Fadar shugaban Amurka ta White House ta ce shugabannin biyu sun kwashe sama da sa’a guda suna tattaunawa, inda suka jaddada muhimmancin kawo karshen halin kakani-kayin da kasar ta shiga, inda miliyoyin ‘yan Syria suka rasa muhallansu
Shugaba Trump da Putin sun ce akwai bukatar a bar mutanen kasar da suka tsere su koma gidajensu, sannan a tabbatar da zaman lafiya da hadin kan kasar ba tare da wata muguwar manufa ba, da kuma kawar da duk wata maboyar ‘yan ta’adda
Shugaba Trump ya gana da takwaran aikin nasa ne ta waya talho, kwana guda bayan da shugaban Rashan ya tattauna da shugaban Syria Bashar al- Assad, kan yadda za a shawo kan yakin basasan kasar a siyasance, wanda ya lakume rayuka dubu 400
Shugaban Amurka ya sake mayar da Koriya ta Arewa cikin kasashen dake taimakawa ta'addanci, matsayin da ta samu lokacin shugabancin shugaba W
Bushi karin gwamnatin da ta shude ta cire sunanta
Amurka ta sake mayar da Koriya ta Arewa cikin jerin kasashen dake taimakawa ‘yan ta’adda a duniya bayan da aka jingine har tsawon shekaru goma, yunkurin da ka iya saka kasar cikin ‘karin matsin lamba ta kudi da diplomasiya
“kamata yayi ace hakan ya faru tun shekarun baya,” a cewar shugaban Amurka Donald Trump, jiya Litinin daga fadar White House, yana mai kiran Koriya ta Arewa a matsayin mai tsarin mulkin kisan kai
A yau Talata ne Baitulmalin Amurka a hukumance zai sanar da wannan kuduri da kuma jerin takunkumin da zasu biyo baya ga Koriyar, a cewar Trump
Sauran kasashen da ke a jerin kasaashen dake taimakawa ta’addanci sune Iran da Sudan da kuma Syria
'Yan wasan kwallon kwando uku an samesu da sata ne a wani kanti a China kafin shugaba Trump ya cetosu amma mahaifin daya daga cikinsu ya ce shugaban Amurka bai taka wata rawar a zo z gani ba wajen cetosu
Shugaban Amurka Donald Trump ya ce da ma ya bar ‘yan wasan kwallon kwandon nan uku, da aka samu da laifin sata a wani kanti a kasar China, su cigaba da zama a gidan yarin Chinar, bayan da mahaifin daya daga cikin yaran ya ce Trump bai taka wata rawar kirki ba a sako da yaranaka yi
Yaran uku, masu wasa ma Jami’ar California da ke Los Angeles, sun jinjina ma Trump a makon jiya saboda rawar da ya taka a sakin nasu, inda kai tsaye Trump ya roki Shugaba Xi Jinping na China alfarma ya sa baki, lokacin da shugabannin biyu su ka gana a wannan watan a Beijing
To amma mahaifin LiAngelo, LaVar Ball ya yi watsi da rawar da Trump ya taka a sakin yara ukun da aka yi, wadanda aka tsare su a wani otal bayan ko takwarorinsu sun dawo Amurka
A martanin da ya mayar ta kafar ‘twitter’ jiya Lahadi, Trump y ace, “Yanzu da ‘yan wasan kwallon kwandon uku suka samu ficewa daga China aka kuma kubutar da su daga daurin shekaru barkatai, LaVar Ball, mahaifin Li Angelo, na yin watsi da abin da na yi ma dansa ya na cewa sata a kanti ba wani abu ba ne
Da na bar su a tsare!”
An dakatar da dukkannin ‘yan wasan daga kulob din UCLA har sai illa ma sha Allahu
Tun lokacin da muguwar guguwar da ta daidaita tsibirin Puerto Rico, mazauna wurin suka shiga cikin wani halin kunci inda har yanzu akwai kuraren da babu wuta balantana ruwan sha tsaftatacce, lamarin da ya sa wasu suna ganin gwamnatin Amurka bata kula da tsibirin ba duk da cewa al'ummar wurin Amurkawa ne
Dubban mutane sun yi maci a tsawon Gandun Wuraren Tarihi na National Mall, har zuwa Ginin Majalisar Dokokin Amurka ta Capitol, a nan birnin Washington DC jiya Lahadi, su na kiran da a kara samar da agaji ga yankin Puerto Rico da mahaukaciyar guguwa ta daidaita
Watanni biyu bayan da mahaukaciyar guguwar Maria ta yi kaca-kaca da wannan tsibiri, kimanin rabin jama’arsa, har yanzu ba su da wutar lantarki sannan wasunsu ba su da tsabtataccen ruwa
“A Puerto Rico mu na da maza da mata masu fama
Akwai bukatar mu taimaki ‘yan’uwanmu Amurkawa
Ya kamata mu sake maido da martabar Puerto Rico,” a cewar daya daga cikin masu zanga-zangar
Da dama daga cikin masu zanga-zangar ta jiya Lahadi sun yi kiran da Fadar Shugaban Amurka ta White House ta soke ‘Dokar Jones’ wata dokar da aka kirkiro a 1920, wadda ta ce jirgin ruwa mai dauke da tutar Amurka ne kadai, banda jirgin ruwan wata kasa, zai iya dakon kaya daga wata gabar Amurka zuwa wata
An shafe aikin dokar game da batun kai kayan tallafi zuwa Puerto Rico
To amma masu suka na cewa da ba don dokar ba, da an samar da kayan agajin tun ma kafin lokacin da aka jingine ta
Jami’an tabbatar da bin doka da oda na Amurka sun bada sanarwa a jiya Alhamis cewa an kama membobi kusan 300 na wata kungiyar daba mai suna MS-13, mummunar kungiyar tada fitina da gwamnatin Trump ta lashi takobin kawarwa daga titunan Amurka
An yi kamen ne a cikin yan makwanni a wani gagarumin shirin murkushe ayyukan 'yan daba da aka bai wa suna "Operation Raging Bull
" Jamai'ai sun ce a karkashin wannan shirin da huklumar Shige da Ficen baki da kuma Kwastam ta Amurka take jagoranci, an kama 'ya'yan kungiyar MS-13 su 214 a nan cikin Amurka, yayin da aka kama wasu guida 53 a kasar El Salvador, cibiya, kuma inda wannan kungiya ta samo asalinta
Wannan shiri mai matakai biyu na murkushe kungiyar MS-13 da hanyoyin samun kudadenta a fadin duniya, an fara aiwatar da shi tyun zamanin gwamnatin tsohon shugaba Barack Obama, amma kuma an kara tsananta shi a karkashin shugaba Donald Trump
Babban Antoni janar na Amurka Jeff Sessions ya fada cewar wannan muhimmin mataki ne da gwamnatin shugaba Trump ta dauka a kan yan daban MS-13, wacce ake samun ‘ya’yanta a cikin manya manyan laifukan kisa a fadin kasar
Kungiyoyin kare hakkin bil Adama da masu rajin 'yancin 'yan jarida sun zargi Donald Trump da amincewa da gwamnatocin dake take hakkin 'yan Adam da na 'yan jarida a nahiyar Asiya saboda ya ki ya ambato manufar Amurka akan wadannan abubuwa
Masu suka na zargin Shugaban Amurka Donald Trump da kin tabo wasu daga cikin manufofin Amurka irinsu ‘yancin dana dam da ‘yancin jaridanci a ziyarar da ya kai Asiya kwanan nan
A soke-soken da su ka yi dabam-dabam, kungiyar rajin kare dana dam ta Human Rights Watch da kungiyar ‘yan jarida ta Reporters Without Borders sun zargi Trump da yin na’am da tauye ‘yancin dan adam da yin karan tsaye ga aikin jarida a wasu daga cikin kasashen Asiya da su ka yi kaurin suna wajen mulkin kama karya
“Kusan dai a yanzu Amurka ta rasa katabus kan batun ‘yancin dana dam,” a cewar Daraktan kungiyar a shiyyar Asiya ga Muryar Amurka
Daniel Bastar, Shugaban kungiyar ‘yan jaridun ya kara da cewa, “Shugaba Donald Trump na baiwa Shugabannin yankin masu kama karya kwarin gwiwar aika-aikarsu
Muryar Amurka na binciken zargin cewa wani dan jaridar kamfanin ya rubuta wani kalami na nuna bambancin launin fata da raina jinsi da kuma cin mutuncin ‘yan luwadi a kafar ‘internet,’ inda ya yi amfani da wani suna na bogi
Tuni aka tura dan jaridan hutun dole a yayin da ake cigaba da bincike
Da ta ke tofa albarkacin bakinta game da binciken, Daraktar Gidan Rediyon Muryar Amurka Amanda Bennett, ta ce, “Sam Muryar Amurka ba za ta lamunta ba da maganganu masu nasaba da nuna bambancin launin fata da rainin jinsi da son zuciya irin na siyasa ba
Manufofin Muryar Amirka ko kuma na gwamnatin Amurka sun nuna karara cewa wannan halin ba abin yadda dashi ba ne
Muryar Amurka kafar labarai ce ta kasa da kasa da gwamnatin Amurka ta kafa; kuma ta na yada shirye-shirye na tsawon sa’o’i 1,500 a duk mako ga masu sauraronta masu yawan miliyan 236 a duk fadin duniya
Dokar da ta tanadi kafar labaran ta nemi da ta kasance mai gaskiya da kyakkyawar manufa da saukin fahimta
Fasahar da ake kira Abilify Mycite zata taimaka wa likitoci da masu bada magani su sani ko marasa lafiya na shan maganinsu akan lokaci
Hukumar dake sa ido kan abinci da magunguna a nan Amurka, ta amince da wata fasahar da ake sakawa a jikin kwayar magani
Kwayar maganin da ake kira Abilify Mycite a turance, wacce ake amfani da ita wajen warkar da cututtukan da suka shafi tabin hankali, an saka mata wata kwayar na’urar da za ta rika bibiya tare da bai wa likitoci da masu jinya damar gane ko marasa lafiya suna shan magani akai-akai, kamar yadda aka rubuta masu
“Dabarar bibiyan ko an hadiyi maganin da ake bai wa masu tabin hankali, zai iya taimakawa marasa lafiyan,” a cewar Mitchell Martin, shugaba a sashen kula da magungunan masu tabin hankali da cibiyar yin nazari da bincike kan abinci da magunguna ta FDA
Ya kara da cewa, “hukumar ta FDA ta amince da amfani da fasaha wajen samar da magunguna, kuma ta himmatu wajen yin aiki tare da kamfanoni, domin a fahimci yadda ilimin fasaha zai iya taimakawa marasa lafiya da masu ba da magunguna
Hukumar dake binciken manyan laifuka a Amurka ta ce shekaru biyu a jere laifuka da suke da alaka da kin jinin Musulmai da Spaniyawa da masu canza jinsinsu sai karuwa su keyi a kasar Amurka
Shekaru biyu kenan a jere aikatata laifuffukan da suka danganci nuna kin jinni ko kyama suka mamaye Amurka, inda hare-haren da aka auna kan Musulmai da Spaniyawa da kuma mutanen da suka sauya halittar su ke ci gaba da karuwa, a cewar hukumar binciken manyan laifuka ta Amurka FBI
Kididdigar hukumar FBI ta wannan shekarar da aka fitar jiya Litinin kan laifukan da ake aikatawa saboda kyamar jinsi ko addini ko halittar mutum, ta nuna cewa a shekarar 2016 an samu ire-iren wannan laifuka har 6,121 wanda hakan ke nuna cewa an samu karuwar laifukan da kashi 4
6 daga cikin 100 daga laifuka 5,850 da aka aikata a bara
Shugaban Amurka Donald Trump ya kammala ziyarar kwanaki 12 a kasashe biyar na yankin Asiya, wanda batun barazanar shirin Nukiliyar Koriya ta Arewa da bunkasar harkokin cinikayya suka mamaye ta
Bayan tattaunawar da ya yi a Manila jiya Litinin, tare da Fara Ministotin Australia da Japan, Trump yayi alkawarin zai gabatar da wata babbar sanarwa akan Koriya ta Arewa da kuma harkokin cinikayya idan ya dawo nan Washington a wannan makon
Amma bai bayar da cikakken bayani kan sanarwar ba
A halin da ake ciki kuma, wata kafar yada labaran Amurka ta fitar da rahotan da ke cewa shugaba Trump ya bukaci takwaran aikin sa na kasar China Xi Jinping da ya sa baki a maganar kama wasu ‘yan wasan kwalon Kwandon Amurka daga jami’ar California UCLA, wadanda aka kama da laifin sata a makon da ya gabata a birnin Hangzhou
Trump dai ya tabo wannan batu ne yayin da yake tattaunawa da Xi Jinping a ranar Asabar a Beijing, inda shugaban na China ya yi masa alkawarin cewa, za a yiwa ‘yan wasan adalci ba tare da bata lokaci ba, a cewar jaridar The Washington Post
Ana ci gaba dambarwar zaben shugaban kasa a Laberiya inda da kotun kolin kasar ta dage zaben fidda gwanin da aka shirya yi kwanan nan har sai Illamasha'Allah, ‘yan sa’o’i kafin a bude rumfunan zabe
Bayannan da ke bullowa daga baya-baya sun nuna cewa, dan takara George Weah, na kasar Laberiya, ya musanta cewa yana so tsohon shugaban kasar, Charles Taylor wanda aka same shi da laifukkan yaki, ya koma kasar
Weah, ya fadawa Muryar Amurka, cewa rahotannin dake nuna cewa yana kokarin ganin tsohon shugaba Taylor, ya dawo farfaganda ce kawai, kuma zance ne mara tushe
Tsohon mai binciken majalisar dinkin duniya Alan White, ya fadawa Muryar Amurka kwanan nan cewa, Weah yana so ya maido da Taylor, Laberiya inda an zabe shi
Abokiyar takarar Weah, ita ce Tsohuwar matar Taylor, Jewel Howard Taylor
White ya ce Jewwl Howard ta yi magana a fili akan hana dawo da manufofin tsohon maigidanta
Tsohon shugaba Taylor na zaman gidan kaso yanzu haka har na tsawon shekaru 50 a Burtaniyya, bayan da wata kotu ta musamman a Saliyo, mai samun goyon bayan majalisar dinkin duniya ta same shi da aikata laifukan keta hakkin bil’adama
Amincewar da Shugaba Trump yayi cewa ya yadda Shugaba Putin na Rasha bai yiwa zaben Amurka na shekarar 2016 shigshigi ba ya batawa wasu manyan tsoffin jami'an leken asirin kasar rai
Wasu tsoffin jami’an leken asirin Amurka biyu sun caccaki Shugaba Donald Trump jiya Lahadi, cewa Trump ya yi imanin cewa Shugaban Rasha Vladimir Putin “na jin da shi da kasarsa Rasha ba su yi katsalandan ba” a zaben Shugaban kasar Amurka na 2016
A wata hira da gidan talabijin na CNN, tsohon shugaban hukumar leken asiri, ( CIA), John Brennan, da tsohon shugaban hukumar leken asiri na tsaron kasa, James Clapper, sun ce alamar tun farko da Trump ya nuna cewa ya yadda da abin da Putin ya ce na nuna cewa, “Shugabannin wasu kasashe na iya yaudarar Trump ta wajen zuga da da kuma amfani abubuwan da ya ke da fargaba a kansu, wanda hakan abu ne mai tayar da hankali ta fuskar tsaron kasa
Clapper ya ce Rasha “na matukar barazana ga muradun Amurka, kuma duk wani ra’ayi mai nuna akasin hakan na da hadari ga kasar
Aci gaba da ziytarar da shugaban Samurka Donald Trump a wasu Kasashen Asia yau lahadi ya sauka kasar Vietnam, kuma wasu 'yan kasr sunyi zanga-zangar nuna kyamar zuwan sa
Shugaban Amurka Donald Trump yau ya sauka Manila domin halartan taro, tare da shugabannnin kasasshen kudu maso gabashin Asia
Jirgin na shugaban Amurka ya sauka Manila ne kafin karfe 6 na yammacin can kasar
Yako sauka ne bayan da kusan mutane da yawan su aka kiyasta sun kai 3,500, ‘yan kasar ta Filipino suka yi zanga-zanga zuwa ofishin jakadancin Amurka dake kasar
Masu zanga-zangar suna tafe ne suna kuwwa suna cewa shugaban Trump ya kara gaba basa son ganin sa cikin kasar su, suna sukan gwamnatin na Amurka da cewa kasar ce wadda tayi wa kasar tasu mulkin mallaka shekaru 50 da suka gabata ba abinda take fata ganin sai yaki a wasu kasashen duniya
Suna cewa sun san Amurka ce ke kaddamar da yake-yake cikin duniya, musammam ma ga kasashen duniya masu tasowa
Sai dai dubban ‘yan sandar kwantar da tarzoma na kasar sunyi kokarin toshe hanyar da masu zanga-zangar zasu bi domin kaiwa ga inda aka shirya shiugaba Trump zai ziyarta amma hakan bai cimma nasara
Babban zauren Majalisar dinkin duniya da kwamitin Sulhun ta sun zabi alkalai da zasu yi aiki a kotun duniya, wani bangaren shari'a na Majalisar
Babban zauren majalisar dinkin duniya da kwamitin sulhu sun kada kuri'ar, zaben Ronny Abraham, na kasar Faransa da Abdulqawi Ahmed Yusuf, daga Somalia
Sai kuma sababbin alkalai guda biyu da suka hada da Antonio Augusto Cancado Trindade dan kasar Brazil da kuma Nawaf Salam daga Lebanon
An zabo dukkaninsu ne su yi aiki na wa’adin shekaru tara daga wata Faburairun badi
A halin da ake ciki kuma rundunar Amurka ta kai farmaki ta sama kan kungiyar al-Shabab ta kasar Somalia a jiya Alhamis kuma ta kashe 'yan kungiyar al-shabab da dama, a cewar ma’aikatar tsaron Amurka
Harin jirgi mara matukin ya auna yankin Bay, na kasar Somalia, wanda ke kimanin kilomita 160 daga yammacin babban birnin kasar Mogadishu a cewar mai Magana da yawun ma’aikatar tsaron Amurka ta Pentagon Audricia Harris kamar yadda ta fadawa Muryar Amurka
Shugabannin Amurka da na China sun gabatar da mabanban tan ra’ayi a kan makomar cinikayya a yankin Asia, a jawabai da suka gabatar daya bayan daya ga manyan 'yan kasuwa na yankin
Shugaban Amurka Donald Trump, ya fadawa taron shugabannin Kungiyar raya tattalin arzikin Asia ta APEC cewa a shirye yake ya kulla yarjejeniya da kowace kasa a yankin tekun India amma kuma yayi tsayin daka cewar ba zai kulla yarjejeniya da gungun kasashe, misali na yarjejeniyar cinikayya da kasashe 12 da aka lakabawa suna Trans Pacific Partnership, wanda Mr
Trump ya gaggauta yin watsi da ita a farko-farkon gwamnatinsa
Shugaban na Amurka yace a baya "idan Amurka ta kauda shingayen cinikayya, wasu kasashe basa, sauran kasashe sun ki bamu damar shiga kasuwanin su
Shugaban China Xi Jinping da gwamnatin kasarsa ce ke gudanar da galibin harkokin kasuwanci nan da nan ya biyo Trump da nasa jawabi a Da Nang
Shi dai Xi ya yi na’am da kulla yarjejeniyar cinikayya tsakanin kasashe, ya kuma yi kira na a bada goyon baya ga yarjejeniyar cinikayya tsakanin kasashen dake yankin na Pacific Asia mai lakabin FTAAP wanda zai kawo daidaito ga yarjejeniyoyin cinikayya tsakanin kasashe masu yawa, da kuma tsakanin wata kasa da kawarta
Wilmot Collins dan Liberia wanda ya zo kasar gudun hijira ya zama magajin garin Helena a jihar Montana, jihar da bakaken jhar gaba daya basu kai kashi biyar cikin dari ba na mutanen dake jihar
Wata nasara da wasu ke mata kallon ta yi hannun babbar riga da tsautsauran shirin shugaba Donald Trump, ta kuma nuna irin tsarin da aka gina Amurka – ta yadda kowa zai iya cimma burinsa idan har ya nuna kwazo, masu kada kuri’a a Helena, babban Birnin jihar Montana, sun zabi Wilmot Collins wanda a da tsohon dan gudun hijra ne daga Liberia, a matsayin Magajin Garinsu
Collins shi ne Ba’amurke dan asalin Afirka na farko da ya zama Magajin Gari a tarihin jihar
“Babu shinge ga abinda kake so ka zama, da canti 25 na shigo kasar nan a aljihu na
” In ji Collins mai shekaru 54, yayin wata hira da ya yi da Muryar Amurka
Ba dai kowa ne zai yi farin ciki da wannan nasara ta sabon Magajin Garin ba, a wannan jiha da ke yammacin Amurka mai ra’ayin mazan jiya
Sannan Montana, na daya daga cikin jihohin da ke da dokar da ta ba da damar mallakar bindiga a Amurka
“Hakan ya sa ni da iyalina cikin yanayi na tsoro, saboda akwai mutanen da ba su da hankali, domin ta yiwu akwai wani da ba ya so na a wannan mukami
A nan jihar Montana kowa na dauke da bindiga
Sai dai duk da wannan fargabar, Collins ya ce zai rungumi wannan sabon matsayin na yiwa al’uma hidima
“Masu kada kuri’a sun riga sun bayyana ra’ayinsu, sun ce, ka ga! saboda irin tarihinka, da irin iliminka na rayuwa da kake da shi, mu kai mu ke so
Sakataren tsaron Amurka Jim Mattis, ya ce ministocin tsaron kungiyar Tsaro ta NATO, na duba hanyoyin da za su janyo Rasha ta rika nuna ladabi ta hanyar amfani da wata yarejejeniyar dakile yaduwar makamai
Yayin wani jawabi da ya yiwa manema labarai a hedkwatar NATO da ke Belgium, Mattis ya ce, yunkurin dawo da Rasha kan layi bisa wannan yarjejeniya da ta sa hannu, na da muhimmanci
Ita dai Amurka ta dage cewa Rasha na fitar da makamai masu linzami wanda hakan ya sabawa yarjejeniyar, wacce ake wa lakabi da INF a takaiace
Wannan yarjejeniya dai ta haramta fitar da makaman nukiliya masu linzami, wadanda ke tafiyar matsakaicin zango akan doron kasa
Rasha a nata bangaren, ta sha musanta wannan zargi da ake cewa ya sabawa yarjejeniyar ta INF, sannan ita ma ta zargi Amurka da sabawa wannan shiri
Hukumomin Moscow sun yi zargin cewa za a iya kai musu hari da makamai masu linzamin da Amurka ta girke a Poland da Romania idan aka inganta musu fasali
Shugaban Amurka Donald Trump ya nufi kasar Vietnam a yau Juma’a, a ziyarar kwanaki 12 da yake yi a gabashin Asiya, inda ya yake tattaunawa kan batutuwan da suka shafi kasuwanci da diplomasiyya da kuma Korea ta Arewa
Trump zai ziyarci kasar Vietnam ne, domin halartar taron koli na kungiyar hadakar tattalin arzikin kasashen yankin Asiya na APEC, inda ake sa ran manyan shugabannin kasashen da suka fi karfin tattalin arziki a yankin, za su tattauna kan bunkasa da kuma hadin kan kasashen yankin
Yayin wannan ziyara, Trump zai hadu ya kuma gaisa da tsoffin sojojin Amurka da ke zaune a kasar ta Vietnam
A daya bangaren kuma, ya zuwa jiya Alhamis, babu tabbacin ko ganawa tsakanin shugaba Trump da takwaran aikinsa na Rasha Vladmir Putin za ta yiwu ko a’a
Jami’i a Fadar Kremlin, Yury Ushakov ya fadawa kamfanonin dillancin labaran kasar Rasha cewa shugabannin biyu za su hadu a yau Juma’a a gefen taron na APEC, wanda da zai gudana a Danang
Sai dai Sakataren harkokin wajen Amurka, Rex Tillerson, ya nuna shakkun yiwuwar haduwar shugabannin, yana mai cewa babu wani abu da ya nuna ko an samu ci gaba kan muhimman batutuwan da ke tsakanin kasashen biyu, da har za su sa shugabannin su hadu gaba-da-gaba
Shugaban kwamitin harkokin kasashen ketare na majalisar dattijan Amurka Bob Corker, ya sanar da cewa kwamitinsa zai saurari bahasi mako mai zuwa kan ikon shugaban kasa na amfani da makaman nukiliya
Corker yace wannan zaman yana daga cikin matakan da majalisa zata dauka na nazarin ikon da Amurka ke da shi, da kuma hanyoyin amfani da makaman nukiliya
Yace majalisa bata sake waiwayar wannan ba tun alif da dari tara da saba’in da shida, ya kuma ce lokaci ya yi da ya kamata a sake nazari a kai
Muhawara kan wanda yake da ikon bada izinin amfani da makaman nukiliya ya taso ne a majalisa bayanda shugaba Donald Trump ya yi barazana a cikin watan Agusta cewa, Koriya ta arewa tana iya fuskantar martanin da duniya bata taba gani ba, idan ta cigaba da ayyukanta na nukiliya
Corker, wanda ya sanar da cewa ba zai sake tsayawa zabe ba a shekara ta dubu da biyu da goma sha takwas, ya yi sa’in-sa da shugaba Trump a bainar jama’a lokuta da dama a watan da ya gabata
Sakataren harkokin wajen Amurka Rex Tillerson yace, “babu wata jayayya akan Koriya ta Arewa” tsakanin Amurka da China bayan tattaunawar da aka yi tsakanin shugaban Amurka Donald Trump da takwaran aikinsa na kasar China, Xi Jinping
Tillerson wanda yake Beijing, babban birnin kasar China tare da Trump, ya gana da manema labarai yau bayan tattaunawar shugabannin biyu da ta maida hankali akan Koriya ta Arewa da kuma harkokin cinikayya
Yace shugabannin biyu sun fito fili sun gayawa juna gaskiya kan batun kare hakin bil’adama, da rikicin da ya shafi tekun kudancin China
Dangane da Pyongyang kuma, yace kasar China ta bayyana karara a tattaunawar ta kwanaki biyu cewa, ba zata amince Koriya ta arewa ta mallaki makaman nukiliya ba
Tun farko Trump ya bayyana cewa, tilas ne Amurka da China su hada hannu wajen ceto yankin da duniya baki daya daga abinda ya kira gagarumar barazanar da gwamnatin Koriya ta arewa ke yi
maimaita kurakuran da aka yi a baya ba dangane da Pyongyang, wadda a cikin shekarun nan ta habbaka ayyukanta na nukiya
Ranar hudu ga watan Oktoban wannan shekarar ce aka kashe sojojin Amurka hudu dake taimakawa kasar Niger yaki da ta'addanci a wani kwantan bauna da aka yi masu a yankin dake makwaftaka da kasar Mali
Rundunar sojin Amurka ta ce ba a sa ran kammala cikakken binciken mummunan harin kwantan baunar nan da aka kai watan jiya a Nijar, har sai watan Janairun badi
Tawagar masu bincike na sojin, wadda ke karkashin Manjo-janar Roger Cloutier, zai ta tafi wasu wurare a Amurka da Afirka da Turai don ta tattaro bayanan da za su taimaka wajen gano abin da ya faru yayin harin na ranar 4 ga watan Oktoba, bisa ga wani bayani na Ma’aikatar Tsaron Amurka ta Pentagon da aka fitar jiya Laraba
Jami’an tsaro a Pentagon da kuma Ma’aikatan Tsaron Janhuriyar Nijar sun ce mayakan ISIS ne su ka yi kwantan bauna ma sojojinsu a ranar ta 4 ga watan Oktoba, su ka kashe sojojin Amurka 4 da sojojin Nijar su ma 4 da wani dan Nijar mai tafinta
Sojojin sun kamalla wata ganawa da shugabannin yankin, sun fara tafiya su shiga motocinsu su koma Kenan, sai kwatsam aka kai masu hari, abin da jami’an Amurka su ka gaya ma Muryar Amurka Kenan
A ci gaba da ziyarsa a nahiyar Asiya shugaban Amurka Donald Trump, yau Alhamis, ya yi ganawar bai daya da takwaransa na kasar China Xi Jinping inda ya bukaci shugaban Chinan ya matsawa shugaban Koriya ta Arewa ya watsar da shirin nukiliyarsa
Shugaban Amurka Donald Trump da Shugaban China Xi Jinping, sun yi ganawa ta bai daya da safiyar yau Alhamis, tattaunawar da Trump ya ce zai yi amfani da ita wajen matsa ma Xi lamba, ya sa Koriya Ta Arewa ta yi watsi da shirinta na nukiliya
Trump ya isa birnin Beijing din ne jiya Laraba, a ziyararsa a matsayin Shugaban kasa a karo na farko zuwa China, babbar aminiyar Koriya Ta Arewa
Ana kyautata zaton Trump zai bukaci China ta kori ‘yan Koriya Ta Arewa da ke kasar ko kuma ta dakatar da wasu daga cikin harkokin da ta ke yi da gwamnatin Koriya Ta Arewar mai Fada a Pyongyang
Tattaunawar ta Trump da Xi za ta kuma ta’allaka kan batun cinakayya, al’amari mai sarkakkiya ganin yadda Trump ya dade ya na korafin kwarar Amurka da China ke yi a fannin na cinakayya
Cinakayyar China da Amurka ta karu da kashi 12
2 daga cikin tun daga bara, wadda a fassarar kudi ta kai dala biliyan 26
6, bisa ga kididdigar hukumar Kwastam din China
A ci gaba da warware dangantaka tsakanin Amurka da Cuba shugaba Trump ya sanar da daukan matakan hana kafofin tsaron Cuba mamaye harkokin tattalin arziki tare da hana Amurkawa zuwa kasar ta Cuba ko yin kasuwanci da ita
Gwamnatin Shugaban Amurka Donald ta ba da sanarwar cewa za ta fara aiwatar da wasu canje-canjen da za su dauke harkokin tattalin arziki daga hannun rundunar sojin Cuba da hukumar leken asirin kasar da kuma sauran fannonin tsaro, sannan ta kuma kakaba takunkumin tafiye-tafiye da kasuwanci kan Amurkawan da ke harka da ‘yan Cuba
Akasarin Amurkawan da ke shirin kai ziyara zuwa wannan tsibirar kasa, dole ne su yi hakan ta wajen bin tawaga da kamfanonin Amurka ke tafi da su
Dole ne kuma matafiyan su samu rakiyar wani wakilin kungiya ko hukumar da ta dauki dauyin tafiyar
Trump ya fara sanar da manufofinsa kan Cuba ne ranar 16 ga watan Yuni lokacin da ya kai ziyara zuwa wata matattarar ‘yan kasar Cuba da ake kira ‘Little Havana, da ke Miami, to amma babban bankin Amurka zai tsame duk tafiye-tafiyen da aka tsara su gabanin bullo da wannan sabon tsarin
Yau Alhamis ne sabon tsarin zai fara aiki, wanda zai zama wani dan koma baya ga maido da huldar diflomasiyyar da tsohon Shugaban Amurka Barack Obama ya yi da Cuba a 2015, bayan sama da shekaru 50 da Amurka ta yi ta na haramta hulda da wannan kasa mai ra’ayin gurguzu
Fadar shugaban Amurka ta White ta yi kira ga Majalisar Dinkin Duniya ta binciki irin rawar da Iran take takawa a rikicin da ake yi a Yemen, tana zargin Iran da assasa rikicin domin ta kara fadada burinta na mamayar yankin
Saudiyya, abokiyar kawancen Amurka, ta zargi Iran da samar da makamai ga 'yan tawayen Houthi, ciki harda makami mai linzami, da saudiyyar ta tare, bayan da aka auna tashar jirgin samanta a Riyadh
Saudiyya ce jagorar gamayyar rundunar hadin guiwa dake fafatawa da 'yan tawayen Houthi, a zaman goyon bayanta ga gwamnatin kasar, har ta fada a farkon makon cewa, matakin na Iran ana iya kallonsa a zaman "ayyana yaki akan kasar
Sanarwar da fadar ta shugaban Amurka ta bayar a yau laraba, ta bayyana goyon baya ga kasar Saudiyya da wasu kawayenta a yankin, tana mai cewa Iran ta keta haramcin da Majalisar Dinkin Duniya ta yi mata na raba makamai
Jam'iyyar Democrats ta sami nasarori a zaben gwamnoni da aka yi jiya Talata anan Amurka
Dan jam'iyyar Democrat Ralph Northam ya sami nasara a zaben Gwamnan jahar Virginia, a zaben da babu tabbas kan makomarsa, ya doke dan jam'iyyar Republican Ed Gillespie, a zaben da zai maye ko cike gurbin gwamnan jahar dan Democrat Terry McAuliffe
Northam wanda ahalin yanzu shine mataimakin gwamnan jahar ta Virginia yana kan gaba a yawancin kuri'ar neman jin ra'ayin jama'a, kamin abokin takararsa Ed Gillespie ya fara tallace tallace inda yake sukar Northam kan batutuwa da suka hada da 'yan banga,batun bakin haure da kuma kare mutum-mutumi a zaman kayan tarihi
Shugaban Amurka Donald Trump, wanda ahalin yanzu yake ziyarar aiki a yankin Asia, ya bayyana goyon baya ga Gillespie a jiya Talata, amma nan da nan ya canza lafazi bayan da Gillespie ya fadi
Yana cewa ta shafin Twitter cewa, Ed Gillespie yayi aiki tukuru, amma bai rungumi shi Donald Trump da batutuwa da yake goyon bayan su ba
Haka nan a jihar New Jersey ma, dan jam'iyyar Democrat Phil Murphy, kamar yadda aka zata, ya doke mataimakiyar gwamnan jahar ta New Jersey Kim Guadagno, a takarar da aka zabi wadda zai maye gurbin gwamnan jahar dan Republican Chris Christie mai barin gado
Shugaban Amurkas Donald Trump ya isa Beijing yau laraba, ziyararsa ta farko a matsayin shugaban Amurka, kasar da ya sakawa ido, galibi da kallo maras kyau,a yunkurinsa na samar da ayyukan yi anan Amurka
Batun cinikayya shine jigo akan ajendarsa, da kuma batun Koriya ta Arewa
Jami'an fadar white House suka ce shugaban na Amurka yana da niyyar matsawa China lamba, kawar Koriya ta Arewa, kuma babbar abokiyar cinikayyar Chinan, ta hurawa Koriya ta arewar wuta, ta yi watsi da shirin Nukiliyarta, wanda shine jigo a jawabi da ya gabatar a majalisar dokokin Koriya ta kudu sa'o'i kamin ya tashi zuwa China
A jawabin shugaba Trump, yayi kira da kakkausar lafazi ga shugaban Koriya ta Arewa, Kim Jong Un, ya kakkabe hannayensa kan mallakar makaman Nukiliya, domin ya sami damar "hawa kan siradi mai kyau
Trump ya gargadi Koriya ta Arewa "kada ta gwada ko ta rena matsayar mu
Zamu kare tsaron mu da ci gaban mu da 'yancin walwalar mu
A wani labari da ake hasashen zai yi wa shugaban Amurka Donald Trump dadi, kamfamin Twitter ya ninka adadin haruffan da yake ba da dama masu amfani da shi su rika yin rubutu domin aika sakon kar-ta-kwana, ko kuma text message
Kamfanin na Twitter ya kara adadin haruffan ne daga 140 zuwa 280
Sai dai duk da cewa shugaba Trump ya mayar da shafin na Twitter wani muhimmin tambari, kamfanin ya ce daruruwan miliyoyin masu amfani da shafin, ba sa cin cikakkiyar gajiyarsa wajen amfani da shafin domin su aika da sako
Kamfanin na Twitter ya ce, yana fatan kara adadin haruffan da ya yi zai sa mutane su raja’a wajen amfanin shi wajen aikawa da sako
“Muna so ne ya zamanto abu mai sauki da kuma sauri, domin jama’a su bayyana abinda ke zukatansu
” In ji kamfanin na Twitter
A watan Satumban da ya gabata, kamfanin ya fara gwaji kan fadada shafin, lamarin da ya samu karbuwa daga masu amfani da shi
Nan gaba ana sa ran kamfanin na Twitter, zai sake fadada shafinsa domin rungumar wasu karin harsuna, amma ban da harshen China da Japanese da kuma Korea, saboda karancin kalmomin da suke amfani da su
Jam'iyyar Democrat a nan Amurka ta lashe zabukan gwamnonin jihohin Virginia da New Jersey ta kuma lashe kujerun wasu 'yan majalisu da na mataimakin gwamna da antoni janar
Jiya Talata ta kasance ranar farin ciki ga ‘yan Democrat a Amurka bayan da jam’iyar ta lashe zaben gwmanonin da aka yi a wasu jihohi
Dan takarar Democrat, Ralph Northam ya lashe zaben jihar Virginia, wanda ya kasance zazzafa, inda ya doke abokin hamayyarsa Ed Gillespie, nasarar da ta bashi damar maye gurbin gwamna mai barin gado, Terry McAullife, wanda dan jam’iyar ta Democrat ne
A jihar New Jersey kuwa, dan takarar jam’iyar ta Democrat, Phil Murphy ya samu galaba akan abokiyar hamayyarsa Kim Guadagno, ‘yar Republican, inda zai maye gurbin gwamna mai barin gado, Chris Christie na jam'iyyar Republican
Dama dai ana sa ran dan takarar na Democrat shi zai lashe wannan zabe
Har ila yau a zaben na Virginia, dan takarar Democrat Danica Roem ya samu nasara akan Robert Marshall, nasarar da ta bashi damar zama dan majalisar dokokin jihar na farko da ya fito fili ya bayyana cewa ya sauya jinsinsa
Wannan zabe da aka yi a jiya Talata, zai iya zama mahangar yadda masu kada kuri’a suke kallon kamun ludayin gwamnatin shugaba Trump, yayin da jam’iyun biyu ke ta da tsiminsu domin tunkarar zaben rabin wa’adi da za a yi a badi a duk fadin Amurka
Shugaban Amurka Donald Trump ya isa Koriya ta Kudu, kasar dake makwaftaka da Koriya ta Arewa wadda take takaddama da Amurka akan shirinta na mallakar makaman nukiliya tare da yiwa Amurka barazanar kai mata hari
A yau Talata shugaban Amurka Donald Trump ya isa kasar Koriya ta Kudu, a zaman wani bangare na ziyara da yake yi a yankin wanda batun shirin makaman Koriya ta Arewa ya mamaye ta
A yayin wannan ziyara ta kwanaki biyu, ana sa ran Trump zai tabbatar da kudurin Amurka na kare kawayenta daga barazanar Koriya ta Arewa, a yayinda ake fama da karin zaman ‘dar ‘dara zirin Koriyar
A farkon makon nan a Japan, Trump da Prime Ministan Japan Shinzo Abe, suka amince da cewa har yanzu akwai sauran zabin da za’a iya amfanin da su, idan aka zo batun Koriya ta Arewa
A cewar Shinzo Abe jiya Litinin, a wani taron manema labarai da yayi da Trump, yace, “babu wani amfanin zaman tattaunawa da Koriya ta Arewa” kuma lokaci yayi da ya kamata a matsawa Pyongyang lamba sosai
Bayan tarurrukan da suka yi a ranar ta biyu, Abe da Trump, sun tabbatar da cewa batun Koriya ta Arewa ya kanainaiye tattaunawarsu
Wani Mutum Ya Bude Wa Wasu Masu Ibada Wuta da bindiga mai sarafa kanta a wata Coci kusa da Yankin San Antonio, dake jihar Texas, inda ya kashe mutane Ashirin Da Shida tare da raunata wasu Ashirin
Mutanen da harin da wani dan bindiga ya kai ya shafa sun kama daga shekaru biyar zuwa shekaru saba'in da biyu
Shima maharin ya mutu kuma ba a san dalilin da ya sa ya kai wannan harin ba
Masu bincike daga gwamnatin tarayya daga hukumar FBI, da kuma hukumar da ke sa ido akan harkokin taba sigari da barasa da bindigogi, sun hadu da jami’an tsaron yankin birnin Sutherland Springs, dake jihar Texas, mai nisan kilomita hamsin daga San Antonio
Yau litinin Shugaban kasar Amurka Donald Trump, yace harin kan mai uwa da wabi, ba matsalar bindiga ba ce, amma matsalar tabin hankali ce wadda ta yi zafi
Shugaba ya kara da ce wa lamarin da ya faru abin takaici ne
Bayan haka Shugaba Trump ya ce maharin ya na da matsalar tabin hankali
Shugaban na Amurka na sa ido akan wannan batun daga kasar Japan, kasa ta farko da ya je tsaya a ziyarar kasashe biyar da ya ke yi a nahiyar Asiya
Wani mutum da aka yi imanin an kore shi daga rundunar sojan sama, ya bude wuta a wata Majami’a dake kusa da birnin San Antonio na jihar Texas da safiyar jiya Lahadi, inda ya kashe masu bauta 26 da raunata wasu a kalla 20
Mutanen da wannan mummunan harin bindigar ya shafa sun hada daga ‘yan shekaru biyar zuwa saba’in da biyu
Shi ma ‘dan bindigar na daga cikin wadanda suka mutu, babu masaniya kan abin da ya haifar da wannan lamari
Masu bincike na gwamnatin tarayya da suka hada da hukumar binciken manyan laifuka ta FBI da hukumar sa ido kan barasa da taba da kuma bindigogi duk suna garin Sutherland Springs na jihar Texas, mai tazarar kilomita 50 daga birnin San Antonio, suna gudanar da bincike
Shugaban Amurka Donald Trump ya kira wannan harbi a matsayin “aikin rashin imani” kuma yayi kira da ayi musu addu’a
shugaban dai na bibiyar halin da ake ciki daga kasar Japan, kasar da ya fara yada zango a ziyarar kasashe biyar da yake a yankin Asiya
Shgaban kasar Amurka Donald Trump, yanzu haka yana ziyarar kasashe biyar a yankin Asiya da zummar matsawa Koriya ta Arewa lamba don ta kawo karshen shirin ta na makaman Nukiliya, a jiya Lahadi yayi gargdin cewa “Babu wani mutum, ko mai mulkin kama karya, ko gwamnati… da zata yiwa Amurka kallon raini
Trump ya fadawa dakarun Amurka a sansanin Yokota a Japan cewa, “Da hadin gwiwar kawayenmu, jaruman Amurka a shirye suke su kare kasarmu da duk karfin da muke da shi
” ya ci gaba da cewa “a wasu lokuta a baya, suna raina mu, kuma hakan bai kamata ba
Wani babban jami’i dake cikin tawagar Trump, ya ce yawancin maganganun da yayi Fara Ministan Japan Shinzo Abe da sauran shugabannin da zai gana da su a ziyarar kwanaki 13, zata mayar da hankali ne wajen kawo karshen shirin Koriya ta Arewa na kera makamin Nukiliya
Kiyasi ya nuna cewa sama da mutum dubu 134 ne suka kamu da cutar coronavirus a kasashe 114 a duniya, wanda hakan kankanin adadi ne idan aka kwatanta da yawan mutum biliyan bakwai da duniya ke da shi
Sai dai duk da irin matakan da kasashen duniya suke dauka na dakile yaduwar cutar, wacce ake wa lakabi da COVID-19, cutar ta zama babbar annoba ga duniya
Kwararru a fannin lafiya a nan Amurka sun ce bullar cutar da aka gani a kasar somin-tabi ne, lamarin da ya sa ake ganin asibitoci za su fuskanci tururuwar wadanda cutar ta harba
Robert Wyllie na asibitin birnin Cleveland da ke nan Amurka, ya ce yanzu haka sun mayar da hankalinsu ne kan horar da ma’aikatan kiwon lafiya kan yadda za su tunkari masu fama da cutar
Ya ce, “Muna horar da ma’aikatan lafiya, kama daga abin da ya hada da yadda za su sanya rigunan kariya da kuma yadda za su kwabe su, domin kada su kansu su kamu da cutar
Da dai yammacin jiya Alhamis, hukumomin kasar Canada, suka bayyana cewa, urwagidan Firai Ministan kasar Justine Trudeau ta kamu da cutar, bayan da ta dawo daga wata ziyarar da ta kai birnin London
Majalisar dokokin Rasha ta amince da wani kudurin doka da ya kunshi yin garambawul a kundin tsarin mulkin kasar
Wannan kudurin dokar zai bai wa shugaba Vladmir Putin damar tsayawa takarar neman wa’adin shugabancin kasar karo na 5
‘Yan majalisa 160 ne suka kada kuri’ar goyon bayan kudurin a jiya Laraba, yayin da dan majalisa daya ya kada kuri’ar rashin amincewa, ‘yan majalisa 3 kuma basu halarci zaman ba
Amincewar na zuwa ne sa’o’i bayan da majalisar wakilan kasar ta amince da kudurin dokar a karatun karshe da aka yi masa
Kakakin majalisar Vyacheslav Volodin, ya shaida wa manema labarai tun da farko cewa, Putin da rukunin ma’aikata na musamman, sun gabatar da bukatun yin garambawul ga tsarin mulki har 390
Daya daga cikin bukatun na garambawul da majalisar wakilan ta amince shine, za ta shafe dukkan wa’adin mulkin da Putin yayi a baya, wanda zai ba shi damar neman wani sabon wa’adin mulki a shekara ta 2024, bayan karewar wannan wa’adin na mulkinsa
Wannan dai ya nuna alamun yiwuwar kasancewarsa a kan mulki har ya zuwa shekara ta 2036 idan ya lashe zaben na shekarar 2024, kana kuma aka sake zabensa bayan shekaru 6
To sai dai wajibi ne sai Kotun tsarin mulki ta amince da duk wani garambawul da za a yi, haka kuma zai zama karbabbe ne kawai idan ya sami amincewar fiye da rabin masu zaben kasar
Shugaban Afghanistan Ashraf Ghani, ya fitar da wata doka da za ta bayar da damar fara shirin sakin dubban fursunoni mayakan Taliban yayin da rundunar sojin Amurka ke fara janye dakarunta daga kasar, wannan wani bangare ne na yarjejeniyar da aka kulla da kungiyar Taliban da niyyar kawo karshen yakin da aka shafe kusan shekara 19 ana yi
Yarjejeniyar tsakanin Amurka da Taliban, wacce aka sanya wa hannu a Qatar kwanaki 10 da suka gabata, ta bukaci dukan sojojin Amurka da na kawancen kasashe da su fice daga kasar a cikin watanni 14 masu zuwa, bisa sharadin cewa kungiyar Taliban za ta dauki matakan yaki da ta’addanci ta hanyar bin hanyoyin siyasa wajen warware takaddamarta da sauran masu ruwa da tsaki a Afghanistan
Wani mai magana da yawun sojojin Amurka, Kanar Sonny Leggett, ya ce rundunar sojin Amurka a Afghanistan ta fara rage yawan sojojinta daga kusan 13,000 zuwa 8,600
Shugaban China Xi Jinping ya kai ziyarar farko a birnin Wuhan a yau Talata, tun lokacin da cutar coronavirus ta barke a yankin, wacce ta kama sama da mutane dubu tamanin kana ta hallaka wasu dubu da dari daya a China
Ma’iakatar yada labaran gwamnatin China ta ce, Xi zai ziyarci ma’aikatan kiwon lafiya da marasa lafiya tare da binciken kokarin da ake yi na dakile barkewar cutar
Ziyarar na zuwa ne a lokacin da jami’an lafiya suka ce an samu sababbin wadanda suka kamu 19 a yau Talata, lamarin dake nuna ana ci gaba da samun raguwar yaduwar cutar a China, yayin da cutar ke kara yaduwa cikin gaggawa a wasu kasashe
An riga an shawo kan kimanin kashi 70 cikin dari na cutar a China
A cikin matakan da ta dauka, China ta rufe manyan wurare domin dakile yaduwar cutar a manyan tarukan jama’a ko kuma tsakanin matafiya da zasu tafi wasu wurare a cikin kasar
Kasar Italiya ita ma tana daukar irin wannan mataki bayan da ta zama daya daga ciki kasashen da cutar tayi tsananin bazuwa bayan kasar China, inda mutane sama da dubu tara suka kamu kana wasu dari hudu da sittin suka mutu
Gwamnatin kasar Italiya ta fadada dokar takaita tafiye-tafiye a duk fadin kasar, inda ta killace mutum miliyan 60 a kokarin shawo kan yaduwar cutar Coronavirus
A wani Jawabin Frai ministan kasar, Giuseppe Conte wanda aka yada ta gidan talabijin jiya Litinin, ya ce wannan mataki na killace mutanen za a iya daukansa a matsayin “ina zaune ne a gida
Wannan mataki ya fadada dokar takaita zirga-zirga ta arewacin kasar inda aka fara samun barkewar cutar Coronavirus
Mutanen da ke da dalilan aiki ko matsalar lafiya ne kadai za a iya bari su yi zirga-zirga tsakanin yankunan kasar Italiya ko zuwa wasu kasashen waje
Frai minista Conte, ya ce “dole mu sauya dabi’unmu saboda mu yi naøarar shawo kan wannan cutar
Italiya dai ta kasance daya daga aikin kasashen duniya da coronavirus ta fi addaba
Jiya Litinin kasuwannin hannayen jari sun fadi warwas a fadin duniya, saboda wasu manyan dalilai guda biyu
Na farko dai shi ne farashin man fetur da kuma galabaitar da tattalin arziki yayi saboda cutar Coronavirus wadda ke ci gaba da yaduwa a kasashe sama da 100
Muhimman hada-hadar da aka yi a kasuwar hannun jari a birnin New York jiya dai sun fadi da sama da kashi 7 cikin 100, biyo bayan faduwar kashi biyar cikin 100 a wasu kasuwannin hannun jari na nahiyar Asiya
Yayin da kasuwannin hannun jarin nahiyar Turai suka tashi da kusan faduwar kashi 8 cikin 100
Ita kuma Kasuwar hannun jari da aka fi sa wa ido, wato Dow Jones da ke dai-dai da hannayen jarin wasu manyan kamfanonin Amurka 30, ta tashi da maki 2,000 kawai, wanda ke dai-dai da faduwar kashi 7
A yau Litinin kasar China ta bayar da sanarwar samun adadin sabbin mutane mafi karanci, da suka kamu da cutar Coronavirus, yayin da a kasar Italiya kuwa kashi daya cikin hudu na kasar aka killace, kana fasinjoji dake cikin wani jirgin shakatawa na shirin barin jirgin a jihar California ta Amurka, bayan an samu wasun su da cutar
Hukumomin lafiya a China sun ce an samu karin mutum 40 da suka kamu da cutar, wannan shi ne mafi karanci da aka samu tun daga watan Janairu, kafin gwamnati ta saka takunkumi a kan tafiye-tafiye da taruwar jama’a a wasu yankunan da cutar tai kamari
Italiya dai ta fara killace mutane daga yankin ta na Arewacin kasar, wanda ya hada da yankin jihohin Milan da Venice
An samu karuwar mace-mace a jiya Lahadi da da 133 da ya kai adadin wadanda suka rasu 366
Kasar Saudiyya ta dauki matakin rufe makarantu a yau Litinin a matsayin rigakafin yaduwar cutar Coronavirus
A cewar hukumomin kasar, za a rufe makarantun ne har illa mashaAllahu
Makarantun sun hada da kanana har zuwa jami’o’i, da na gwamnati da kuma masu zaman kansu a duk fadin kasar
Wannan lamarin ya shafi har da masu karatun Islamiya a cikin masalatai
An dauki matakin ne don kare malamai da dalibai
Kasar ta kuma dakatar da ‘yan kasarta, da wadanda ke zaune a kasar daga tafiya wasu kasashe 9 saboda fargabar yiwuwar kwaso cutar
Ta kuma hana wadanda suka ziyarci kasashen cikin kwannaki 14 da suka gabata shigowa cikin kasar
Kasashen dai sun hada da Hadaddiyar Daular Larabawa, Kuwait, Bahrain, Lebanon, Syria, Korea ta Kudu, Masar, Italiya da kuma Iraqi
Hakan na faruwa ne bayan da aka rufe masallatan Harami na Makkah da ke Saudiyyar domin tsaftace su, yayin da Coronavirus ke ci gaba da yaduwa
Jim kadan bayan hakan dai an bude masalatan don gudanar da sallar Jumma’ar da ta gabata
Kazalika an maido da yin dawafi a dakin Ka’aba ga masu ibada na cikin gida kawai
Samar da daidaito tsakanin jinsunan maza da mata, shi ne zai zamanto batun da za a fi mayar da hankali akai yayin da a yau za a fara bikin ranar mata ta Duniya
Taken wannan shekarar shi ne #EachforEqual – wato samar da daidaito a tsakanin kowa da kowa
Samar da daidaito a tsakanin jinsuna da fagen siyasa da samun damar shiga kafafen yada labarai da fannin kiwon lafiya da kuma wuraren aiki, na daga cikin muradun da wannan ranar ta mata za ta fi mayar da hankali akansu
Kiyasi dai ya nuna cewa, mata suke da kusan rabin adadin al’umar duniya, amma duk da haka, sukan gaza samun wakilcin da ya kamace su, musamman a fagen shugabanci, kamar yadda wani rahoton da cibiyar bincike ta Global Gender Gap ya nuna
"Babu yadda za a samu ci gaba a fannonin tattalin arziki da harkokin yau da kullum, idan aka yi watsi da kashi 50 na al’umar duniya,” a cewar Ambasada Philip Carter, shugaban Mead Hill Group, wata kungiya da ke ba da shawarwari kan al’amuran yau da kullum
Sai dai rahoton ya ce, lura da yadda ala’maura ke gudana, sai nan da sama da shekara 99 kafin a samu irin daidaiton da ake bukata
Kungiyar Taliban ta ce yarjejeniyar zaman lafiyarta da Amurka bata shafi batun shugaban kungiyar a matsayin shugaba da doka ta amince dashi a Afghanistan, tana mai cewar shugaban ya himmantu wurin kafa gwamnatin Musulunci bayan rundunar kasashen waje sun gama ayyukansu sun fice a kasar
Sanarawar Taliban ta bayan nan ta haifar da rashin tabbas ga yarjejeniyar zaman lafiyar tsakaninta da Amurka wadda aka kulla a Qatar a makon da ya gabata
Sanarwar na zuwa ne wuni guda bayan da wata kafar yada labarai a Amurka ta ce gwamnatin Amurka ta tattara wasu bayanan sirri cewa kungiyar ‘yan ta’addan bata da niyar cika alkauran da ta yi a yarjejeniuyar zaman lafiya ta ranar 29 ga watan Faburariru
Wata sanarwar da Taliban ta fitar yau Asabar ta hakikance cewa yayin da shugaban nata Mullah Haibatullah Akhundzada ya kasasnce babban sarki a dokance toh bai yiwuwa a samu wani shugaba a Afghanistan
Sanarwar ta ce yakin jihadi da aka kwashe shekaru 19 ana yi karkashin babban jagoran har izuwa karshen ayyukan sojojin kasashen wajen, bai nuna mulkin nashi ya zo karshe ba, tana mai nuni da yarjejeniyar zaman lafiyar da Amurka
Wata hadakar sojojin kasa da kasa karkashin jagorancin Amurka suka kai mamaya a Afghanistan, makwanni bayan harin ta’addanci da aka kaiwa Amurka a shekarar 2001 kana suka hambarar da mulkin Taliban bisa dalilin baiwa shugaban al-Qaida da ake zarginsa da shirya kai harin ta’addancin mafaka
Gagagrumar yarjejeniyar da Amurka da Taliban suka kulla a gaban manyan wakilan kasashen duniya da dama, ta nuna shirin da Amurka ke yi na kawo karshen dadadden yaki da kuma aniyar kwashe sojojinta da suka kai akalla dubu 13 daga Afghanistan zuwa Washington nan da watanni 14
Jami’ai a Afghanistan sun ce akalla mutum 32 ne suka mutu kana aka raunata wasu 60, bayan da wasu ‘yan bindiga suka bude wuta a wajen wani taro da ya samu halartar manyan ‘yan siyasar bangaren adawa a Kabul
Shaidu sun ce maharan sun bude wuta ne a daidai lokacin da tsohon mataimakin shugaban kasar Karim Khalili yake gabatar da jawabinsa a wajen taron
An shirya taron ne domin tunawa da mutuwar wani fitaccen dan siyasar kabilar Hazara na bangaren ‘yan Shi’a marasa rinjaye
Taron wanda ake nuna shi kai-tsaye ta talabijin, ya nuna lokacin da Khalili da ke jawabi ya arce yana neman mafaka tare da wasu jama’a, a lokacin da maharan suka bude wuta daga wani gida da ake kan ginawa
Rahotanni sun ce daga cikin wadanda suka mutu har da mata da kananan yara,
Ana kuma kuma nuna fargabar mai yiwuwa adadin wadanda suka mutun zai karu
Sai dai ma’aikatar cikin gida a Afghanistan ta ce, jami’an tsaron kasar sun yi artabu da ‘yan bindigar sun kuma kashe su
Yarjejeniyar tsagaita wuta da shugaban Rasha Vladimir Putin da takwaran aikinsa na Turkiyya suka kulla, ta fara aiki a yankin Idlib da ke arewa maso gabashin Syria
A jiya Alhamis shugabannin biyu suka cimma matsaya bayan wata tattaunawa da aka yi a Moscow kan yadda za a sassauta hare-haren da ake kai wa a yankin
Majalisar Dinkin Duniya ta ce, hare-haren da ake kai wa, za su iya jefa jama’a cikin mummunan yanayin da duniya ba ta taba gani ba
Kelly Craft, jakada ce daga Majalisar Dinkin Duniy kuma ta ce, “kayayyakin tallafi da ake kai wa yankin, ba su ne maslahar wannan rikici ba, abu mafi muhimmanci shi ne a tsagaita wuta
A baya dai Rashar da Turkiyya sun sha cimma matsayar tsagaita-wuta wadanda ke rugujewa tun kafin a je ko ina
Kasar Saudiyya ta sake bude masallatai biyu mafiya tsarki a addinin Musulunci, wato Al-Haram da ke Makkah da kuma Al-Masjid al Nabawy da ke birnin Madina
Hakan ya biyo bayan rufe masallatan biyu domin wanke su, da kuma tsaftace su yayin da cutar Coronavirus ke ci gaba da yaduwa
A cewar gidan talabijin na Al-Ekhbariya, an rufe su ne a wani yunkuri na dakile yaduwar cutar, ta hanyar tsaftace masallatan yadda ya kamata
A kwanakin baya ne Saudiyyar ta dakatar da maniyyata aikin haji da umrah, ‘yan kasashen waje da kuma masu yawon bude ido daga kasashe a kalla 25 zuwa masallatan, domin hana yaduwar cutar
A yanzu dai, mutum 5 ne aka bayyana cewa sun kamu da cutar a kasar
Rahoton na gidan talabijin din Al-Ekhbariya, bai bayyana ko za a bar maniyyata aikin haji da umrah su ziyarci masallatan ba
Alkalai a Kotun hukunta manyan laifuka ta kasa da kasa, sun ce masu gabatar da kara zasu iya ci gaba da gudanar da bincike kan laifukan yakin da dukkan bangarori suka aikata a yakin Afghanistan
Wata karamar kotu ta hana wannan yunkurin a bara, tana cewa kamata ya yi kotun ta maida hankali kan kararrakin da za su bada damar kai ga gurfanar da wadanda ake tuhuma
Kasar Amurka ta nuna rashin amincewa da yunkurin binciken laifukan yaki a Afghanistan, kuma ba ta amince da kotun ta ICC ba
Afghanistan ma ta nuna rashin amincewa da matakin, tana mai cewa za ta gudanar da nata binciken
Kungiyoyin kare hakkin Bil Adama sun yaba wa ICC a kan kare hakkin wadanda lamarin ya shafa
Amurka ta karrama wasu mata su 12 daga sassa daban-daban na duniya da lambar yabon hazikan mata ta kasa da kasa a jiya Laraba
Matan sun sami lambobin yabon ne saboda rawar da suke takawa a fafutukar kare hakkin dan Adam, da bangaren dimokiradiyya, da daidaiton jinsi da kuma karfafa gwiwar mata
Daya daga cikin wadanda aka karrama ita ce Sayragul Sauytbay wata ‘yar kabilar Kazakh wadda ta fallasa batun wani sansani da ake tsare fursunoni musulmai a yankin Xinjiang na kasar China
Hazikan matan 12 da suka lashe lambar yabon a wannan shekarar, sun hada da wata 'yar jarida daga kasar Armenia, wacce ta jagoranci yaki da cin zarafin da ya shafi jinsi, da wata ‘yar jarida ‘yar kasar Bolivia, wadda ke fafutukar karfafa dimokiradiyya, da wata mai fafutukar kare hakkin tsirarun musulmai, da wata ‘yar rajin kare hakkin dan Adam a Syria, da kuma wata mai samar da kariya ga mata ‘yan gudun hijira daga Yemen
Sakataren Harkokin Wajen Amurka Mike Pompeo, ya ce, wadannan matan 12 sun zama abin koyi
Da take jawabi a wurin taron, uwargidan shugaban Amurka Melania Trump, ta ce, wadannan matan sun nuna irin bajintar da mata ke da ita
Kowaccensu ta nuna ayyukan karfin hali da jagoranci na gari, yawancin lokuta ma rayuwar su na tattare da hadari
Ta kara da cewa wadannan sune fuskokin gwarzayen mata na gaskiya
An samu karin wasu kasashe hudu da suka tabbatar da bullar Coronavirus a cikinsu a karon farko, yayin da kasar Italiya ta rufe duk makarantu har na tsawon kwanaki 10
Kasashen da suka hada da Chile da Hungary da Poland da kuma Slovenia dukkansu sun bayyana bullar cutar a cikinsu jiya Laraba
Batun a kasar Hungary ya shafi wasu dalibai biyu ‘yan kasar Iran, yayin da a Slovenia kuma, wanda ke dauke da cutar ya taba tafiya ne zuwa Morocco da Italiya
Kasar Italiya dai ita ce kasar Turai da ta fi kowacce yawan wadanda suka kamu da cutar Coronavirus, inda su ka kai 2,700 baya ga mutum 100 da cutar ta kashe
Gwamnatin kasar dai ta yanke shawarar rufe duk makarantun kasar har zuwa ranar 15 ga watan Maris
Shugaban hukumar lafiya ta Duniya, Tedros Adhanom Ghebreyesus, ya bayyana a taron manema labarai da ya ke gudanarwa kullum kan cutar cewa yanzu haka kasashe 75 ne ke fama da cutar a fadin duniya
Ayukan ba da agaji na neman yin karanci ga kusan mutane miliyan daya da suka arce wa tashin hankali a baya bayan nan a arewa maso yammacin Syria, a cewar shugaban ba da agaji na Majalisar Dinkin Duniya, wanda ya kuma jaddada kiran tsagaita wuta
Babban jami'in a fannin bada agaji na Majalisar Dinkin Duniya, Marl Lowcock ya bayyana hakan ne bayan da shi da wasu jami’an majalisar suka dudduba wasu kayayyakin tallafi akan iyakar Turkiyya da gundumar Idlib dake Syria
Ya ce majalisar ta gano cewa mutane na zama cikin fargabar harin bama-bamai da tashin hankali, kuma suna matukar bukatar matsugunni, abinci, tsabta, kiwon lafiya da kuma tsaro
Jakadan Amurka a Majalisar Dinkin Duniya Kelly Craft ne dan rakiyar Lowcock, wanda ya ba da sanarwar karin tallafin Amurka na dala miliyan 108 ga ayukan tallafin
Yayin da cutar Coronavirus ko kuma Covid-19 ke ci gaba da yaduwa, hukumar kula da lafiya ta duniya (WHO) ta yi gargadin cewa za a iya fuskantar karancin kayayakin kariya daga cutar, da kuma hauhawar farashinsu
Ta kuma umarci kamfanoni da kuma gwamnatoci da su kara samar da kayayakin da kashi 40 yayin da mutane ke ta kara mutuwa sakamakon cutar
A yanzu dai cutar na ci gaba da yaduwa a kasashen Koriya ta kudu, da Japan da Iran da Amurka da kuma nahiyar turai da dai sauransu
Wasu kasashe da dama kuma, sun bayyana samun mutum na farko da ke dauke da cutar a kasashensu
A yanzu a kalla kasashe 80 ne ke fama da wannan cutar ta Coronavirus
A kasar Iran, wato kasa ta biyu wacce aka fi samun mace-macen masu dauke da cutar, likitoci na fama da karancin kayayakin aiki yayin da mutum 77 suka rasa rayukansu
Ita kuwa Hadaddiyar Daular Larabawa ta bayyana rufe makarantu na tsawon makonni hudu
A cewar WHO, tun bayan da aka samu bullar wannan cutar ake fuskantar tsadar kayayaki da dama musamman abubuwan rufe hanci da kuma irin rigunan da likitocin fida ke sawa
Wannan cuta dai, wacce ta faro a cikin birnin Wuhan na China a karshen shekarar da ta gabata, na ci gaba da yaduwa a duk fadin duniya
A yanzu, yawan masu kamuwa da cutar ya haura masu dauke da ita a ainihin inda cutar ta bulla wato China
Ministocin tattalin arzikin kasashe bakwai da suka fi karfin tattalin arziki a duniya, a yau Talata sun ci alwashin bunkasa tattalin arzikin duniya dake nuna alamun samun rauni sakamakon barkewar cutar coronavirus da ya shafi kasashe 70 da dokokin da zasu tallafa musu
A wata sanarwa da suka fitar bayan wata ganawa da suka yi ta wayar tarho, ministocin sun ce, sun sa ido sosai akan yadda wannan al’amarin ya taba kasuwar duniya da kuma irin raunin da yake yiwa tattalin arzikin duniya, kuma zasu yi amfani da duk dokokin da suka dace domin bunkasa tattalin arzikin na duniya
Sai dai ministocin basu bayyana takamamman matakan da zasu dauka na shawo kan cutar ba, a daidai lokacin da ake zuba masu ido su dauki mataki
Tattaunawar da kasashen da suka fi karfin tattalin arziki a duniya wato G-7, suka yi, na zuwa ne a daidai lokacin da shugaban kasar Koriya ta Kudu Moon Jea-In, yake kokarin neman tallafin kudi da zai karo kayayyakin asibiti da kuma tallafawa kananan ‘yan kasuwa da suke jin jiki sakamakon rashin fitowar mutane da aka tilastawa zama a gida
A halin da ake ciki kuma, yayin da adadin mutanen da suka kamu da cutar Coronavirus da wadanda cutar ta kashe ya karu a Amurka, shugaba Donald Trump ya ce, babu bukatar a ayyana dokar ta-baci a kasar a halin yanzu
Sai dai shugaba Trump din ya ce, nan gaba idan bukatar hakan ta taso, zai iya ayyana dokar ta bacin a game da cutar ta Coronavirus
Kawo yanzu mutane shida ne suka mutu a Amurka sakamakon cutar ta Coronavirus, dukkansu a arewa maso yammacin jihar Washington, inda jami’ai suka ce cutar ta shafe makonni shida ta na yawo ba tare da an sani ba
Gwamman kasashe ne suke aiki don magance barkewar cutar coronavirus, yayin da adadin mutanen da cutar ta kashe a duniya ya haura 3,000, ciki har da mutane biyu a Amurka
Koriya ta Kudu ta sanar da samun karin mutane kimanin 600 da suka kamu da cutar a yau Litinin, yayin da shugaban wata kungiyar addinin da ke da alaka da galibin wadanda suka kamu da cutar ya nemi afuwa
Jami’ai sun bukaci masu gabatar da kara su duba yiwuwar tuhumar shugabannin kungiyar da laifin kisa, saboda sun ki ba da hadin kai a kokarin da gwamnati ke yi na dakile cutar
A yau ake sa ran shugaban Amurka Donald Trump zai gana da mataimakinsa Mike Pence wanda ke jagorantar yaki da cutar, tare da wasu shugabanin kamfanonin hada magunguna
Ya zuwa yanzu dai an tabbatar da cewa mutune sama da 80 sun kamu da cutar a Amurka, ciki har da mutane 2 da suka mutu a yammacin jiya Lahadi a jihar Washington
Jami’ana kiwon lafiya sun ce akwai yiwuwar cutar ta dau tsawon makonni ta na yawo cikin al’umma, kafin a gano ta
Kafar yada labaran gwamnatin Syria SANA, ta sanar jiya cewa sojojin Turkiyya sun kai hari kan jiragen saman kasar a Lardin Idlib
SANA ta ba da rahotan cewa matukan jirgin sun fice daga jirgin, sun kuma sauka lafiya ba tare da jin rauni ba inda suka yi amfani da lemar sauka
Kungiyar sa ido akan harkokin ‘yancin dan Adam a Syria mai hedkwata a Burtaniya ta ce jiragen biyu sun fado a wani yankin kasa da ke karkashin iko gwamnati, jim kadan da harbo su da jiragen yakin Turkiyan samfirin F- 16 suka yi
Ma’aikatar tsaron Turkiyya ta fadi cewa an harbo jiragen ne bayan da aka kakkabo daya daga cikin jiragenta marasa matuka
Hukumomi a nahiyar turai na fadi-tashin ganin sun inganta fannonin kiwon lafiyar kasashensu, domin kaucewa yaduwar cutar coronavirus
Jami'a a yankin sun ce akwai yiwuwar a samu masu dauke da cutar ba tare da wata alama da za ta nuna cewa suna dauke da ita, lamarin da suka ce zai iya kawo cikas wajen hana yaduwarta, ko da yake sun ce ba a samu tabbacin hakan ba
Kasar Ukraine wacce har yanzu ba ta samu bullar cutar ba, ta dasa matakan tabbatar da “tsafta” a kan iyakokinta, inda duk wanda zai shiga kasar sai an dauki yanayin zafin jikinsa
Sannan hukumomin Ukraine sun shawarci ‘yan kasar da su guji zuwa sauran kasashen nahiyar ta turai
Sai dai kungiyar ta EU, ta ce babu wata nahiya da ta shirya wajen daukan matakan yaki da wannan cuta kamar nahiyar ta turai
Hannayen jarin Kasuwanni duniya na ci gaba da faduwa a yau Juma’a sakamakon fargaba dake kara yaduwa cikin sauri fiye da cutar coronavirus
Cutar da ake yiwa suna COVID-19 ta haifar da matsala wurin shigar da kaya, sabili da haramta tafiye tafiye, lamarin dake kawo cikas ga hada hada da cinikayya a duniya
Masu fashin baki sun yi hasashen cewa, wannan mako zai fi muni fiye da cikas da harkokin kudi a duniya ya huskanta a shekarar 2008
Wannan wani lokaci ne maras tabbas, babu wanda ya san hanyar shawo kan wannan matsala kana kasuwanni na cikin tsananin fargaba, inji John Lau, shugaban wata babbar kasuwar yankin Asia ta SEI Investments Head of Asian Equities, yana fadawa manema labarai
Kasuwar Japan da China ta fadi a ayau Juma’a da kashi 3
7 cikin dari, yayin da Korea ta Kudu da Australia suma suka fado da sama da kashi 3 cikin dari
Kasuwannin turai kuma sun yi kasa da kashi 2
Jami’an kiwon lafiya a fadin duniya na maida hankali wajan nazarin matakan da za a dauka don dakile yaduwar cutar Coronavirus, da ta kama akalla mutane dubu 82,000 a sama da kasashe 40, tun bayan lokacin da cutar ta bullo a China a karshen watan Disanban bara
Amurka da Koriya ta Kudu sun dakatar da rawar dajin hadin gwiwa na sojojin da suke yi, kana Amurka ta fitar da wata sabuwar sanarwa inda ta ke ba ‘yan kasar shawara da su gujewa zuwa Koriya ta Kudu, kasar da aka fi samun wadanda suka kamu da cutar bayan China zuwa yanzu
Ma’aikatan lafiyar Koriya ta Kudu sun fada yau Alhamis cewa akwai mutane 505 da suka kara kamuwa da coronavirus, abinda ya kara jimlar masu cutar zuwa dubu 1,766 a kasar
Firaiministan Japan, Shinzo Abe ya bada umurnin rufe makarantu nan da wasu makonni, biyo bayan kiran da gwamnati ta yi ga mutane da su guji zuwa manyan taruka, da kuma shawarar da kungiyoyin ‘yan wasanni suka yanke kan ko dai soke wasannin ko kuma a yi wasan ba tare da yan kallo ba don a magance yaduwar kwayar cutar
Akwai kusan mutane 200 a Japan da suka kamu da cutar, banda mutane sama da dari 700 da suka kamu da cutar a cikin wani jirgin ruwan shakatawa da aka killace tsawon makonni a tashar jirgin ruwa ta Yokohama
A wani makamancin rahoto kuma, jiya Laraba shugaban Amurka Donald Trump ya ce baya tunanin ba za a iya kaucewa yaduwar annobar cutar Coronavirus a Amurka ba, cutar da ta kama sama da mutane dubu 80,000 a akalla kasashe 37, amma ya bayyana kwarin gwiwar cewa a shirye gwamnatinsa ta ke don daukar matakan da suka dace
Shugaba Trump, a lokacin da yake magana da manema labarai a Fadar white House, ya kara da cewa hadarin kamuwa da cutar ga Amurkawa bai da yawa sosai
Kalaman na Trump na zuwa ne kwana daya bayan da jami’ai daga hukumar da ke kula da dakile yaduwar cutuka ta Amurka da ake kira CDC a takaice ta bayyana cewa, tambaya daya da ake yi ita ce yaushe takamaimai kwayar cutar za ta bazu kuma mutane nawa ne a Amurka za su yi rashin lafiya mai tsanani
Ya zuwa yanzu dai, adadin wadanda suka kamu da cutar a Amurka ya kai 60
Mutane uku daga cikin su sun je yankin Wuhan a China, inda cutar ta fara bulla, yayin da aka dawo da mutane 42 Amurka bayan da suka shiga wani jirgin ruwa, inda daruruwan mutane suka kamu da rashin lafiya yayin da aka killace jirgin a gabar tekun Japan
Jami’an kiwon lafiya na nuna damuwa akan abin da suka kira yanayin kamu wa da cutar ba tare da mutum ya san yadda ya kamu da cutar ba, abinda ake kira “Community spread” da turanci
A yayin da kasar China ta bayyana cewa ana ci gaba da samun raguwar adadin masu kamuwa da cutar Coronavirus, jami'an hukumar kiwon lafiya ta duniya sun yaba da irin matakan da kasar ta dauka wajen shawo kan cutar tare da yin kira ga sauran wasu gwamnatocin kasashe akan su daura damarar yaki da cutar idan ta bulla a kasashensu
Jami'an kiwon lafiya a China sun ce, a yau Laraba an sami mutane 406 da suka kamu da cutar, kusan dukkan su a lardin Hubei suke inda annobar ta fi kamari
Duka mutane 52 da suka mutu kuma a kwanan nan a lardin na Hubei suke, yankin da aka killace tsawon makwanni don dakile yaduwar kwayar cutar zuwa sauran yankuna
Bruce Aylward, wanda ya jagoranci wani shirin hadin gwiwa tsakanin Hukumar Lafiya ta Duniya da China game da cutar, a lokacin wani taron manema labarai ya ce, yayin da aka sami bullar cutar a kasashe sama da 30, yanzu har da kasashen Turai da Gabas ta Tsakiya a wannan makon, dole ne gwamnatoci su dinga nazarin saurin gano wadanda suka kamu da cutar, da nemo mutanen da suka yi mu'amalla da wadanda ke dauke da cutar, da kuma daukar matakan kebewa don hana yaduwar kwayar cutar
A halin da ake ciki kuma, bayanin da gwamnatin Amurka tayi game da tashin hankalin cutar coronavirus dake kara zafafa ya kawo rabuwar kawuna a tsakanin 'yan majalisar kasar a jiya Talata, yayin da 'yan jam'iyyar Democrat dake majalisar suka nuna rashin amincewarsu da bayanin da Shugaba Donald Trump yayi cewa an dauki matakan magance cutar a Amurka
A jiya Talata ne Trump ya ce, Amurka ta dauki matakan kariya da magance cutar sosai” a kasar, duk da cewa gwamnatinsa na neman majalisar dokokin kasar ta amince a bata kudi dala biliyan biyu da dago biyar don daukar matakan gaggawa na magance matsalar
Nancy Messonnier, darektar Cibiyar kula da harkokin rigakafi da cututtukan numfashi a hukumar kiyaye yaduwar Cututtuka ta Amurka, ta ce, ya zuwa yanzu an sami nasara a kokarin kiyaye bazuwar cutar
" Amma ta yi gargadin cewa yayin da ake samun rahotannin bullar cutar a kasashe da yawa kuma wasu ba su san yadda suka kamu da cutar ba, dakile shigowar cutar Amurka zai zama da wahala
China da Korea ta Kudu, sun samu karin adadin mutanen da ke kamuwa da cutar Coronavirus a yau Talata, yayin da kasuwar hannayen jari a Japan ta sake girgiza a karo na biyu, kwana guda baya da kasuwannin hannayen jari a sauran sassan duniya su ma suka girgiza
Hakan na faruwa ne yayin da Shugaba Donald Trump, ya nemi Majalisar Dokokin Amurka da ta ba shi dala biliyan biyu-da-rabi domin yakar cutar
Jami’an kiwon lafiya a China, sun ce akwai mutum 71 da suka mutu kana an samu wasu dari-biyar-da-takwas da suka kamu da cutar, abin da ya kai adadin mace-macen zuwa sama da 2,600 kana wasu mutum sama da dubu 77 suka kamu da cutar
Baya ga Chinar, Korea ta Kudu, ita ce kasa ta biyu da cutar ta fi shafa, inda mutum dubu daya suka kamu da ita sannan goma suka mutu
Ita ma kasar Iran ta bayyana cewa adadin wadanda suka kamu ya kai 95, sannan 15 sun mutu
A yau Litinin hukumomi a Korea ta Kudu, suka ce mutum 231 suka sake kamu wa da cutar coronavirus, lamarin da ya kai adadin masu dauke da cutar zuwa 833
Hukumomin har ila yau sun bayyana cewa an samu karin mutum biyu da suka mutu – kuma hakan na nufin mutum bakwai kenan suka rasa rayukansu a kasar baki daya
Gabanin fitar da wannan sanarwa a yau Litinin, Korea ta Kudu ta tsaurara yaki da cutar zuwa mataki na kololuwa, sannan Shugaba Moon Jae-in ya yi kira ga jami’an
lafiyan kasar da kada su yi wata-wata wajen daukan duk matakan da za su iya dakile yaduwar wannan cuta
Daga cikin matakan da aka dauka, hukumomin sun jinkirta bude makarantu bayan hutun da aka yi, sannan an rage zirga-zirgar motocin sufuri mallakar gwamnati, cewar mataimakin Ministan ma’aikatar lafiya da walwalar jama’a Kim Kan-lip
Ya ce, “idan ba mu dakile yaduwar wannan cuta ba musamman a yankin Daegu, akwai yiwuwar ta bazu a zuwa sauran sassan kasar
Ita dai Korea ta Kudu, ita ce kasar da ta fi kowace yawan adadin wadanda suka kamu da cutar ta coronavirus, baya ga China
Hukumomi a Korea ta Kudu sun tsaurara matakan yaki da coronavirus zuwa mataki na kololuwa
Shugaban kasar, Moon Jae-in, ya yi kira ga jami’an kasar da kada su yi wata-wata wajen “daukan matakan” da suka dace a kokarin da suke yi na dakile yaduwar cutar
Firai Ministan kasar ma, ya ayyana cewa, Korea ta Kudu ta shiga wani “mummunan yanayi” yayin da ake kara samun sabbin wadanda ke kamu wa da cutar
A jiya Asabar Firai Minista, Chung –Sye-kyun ya yi wannan jawabi ga ‘yan kasar ta kafar talbijin, inda ya kwantarwa da al’umar kasar hankali
Ya kuma ce suna iya bakin kokarinsu wajen ganin an dakile bazuwar cutar
Hakan na faruwa ne a daidai lokacin da Hukumar Lafiya ta Duniya WHO ke cewa, ana samun wani sabon salon yadda cutar ke yaduwa
“Lallai muna kallon yadda al’amura ke wakana, kuma ba wai adadin ne kadai yake karuwa ba, har da ma yadda cutar ke bazuwa ta hanyoyi daban-daban
” In ji Dr Sylvie Briand, jami’a a hukumar ta WHO
Hukumar yaki da yaduwar cutuka a Korea ta Kudu, ta ce mutum 556 ne a yanzu ke dauke da cutar ta coronavirus a kasar
Hukumar Lafiya ta Duniya WHO, ta ce lokaci na kure wa a kokarin da ake yi na dakile yaduwar cutar Coronavirsu
Wadannan kalamai na zuwa ne yayin da adadin wadanda ke kamu wa da cutar ke ci gaba da karu wa
A jiya Juma’a, Babban Darektan hukumar, Tedros Adhanom Ghebereyesus, ya ce, duk da cewa ana matakin da za a iya dakile yaduwar cutar, “ya yi garagdin cewa,” “damar da ake da ita na ci gaba da tsukewa
"Damar da ake da ita wajen dakile yaduwar cutar na ci gaba da raguwa, ana matakin da za a iya datse yadywar cutar, amma yayin da muke yin hakan, ya kamata mu zauna cikin shirin ko-ta-kwana
Kalaman na Gheberyesus na zuwa ne a daidai lokacin da bayanai ke nuni da cewa, cutar na kara bazuwa a Korea ta Kudu
Hukumar yaki da yaduwar cutuka a kasar ta ambato cewa, an samu sabbin mutum 229 da suka kamu da cutar
Wannan na nufin adadin masu dauke da cutar ya kai 433 a kasar ta Korea ta Kudu
'Yan kasar Australiya su biyu wadanda da farko aka ce basa dauke da cutar Coronvirus bayan da aka yi masu gwajin cutar, yanzu an gano suna dauke da kwayar cutar bayan da suka dawo gida
Biyo bayan kebe su na sati biyu a jirgin ruwan shakatarwar nan na Diamond Princess da ya tsaya a Japan,
Brendan Murphy, babban jami'in kula da lafiya na Australiya ya ce "Zai yiwu a samu mutane da yawa na dauke da cutar bayan yin ingantaccen gwaji a 'yan kwanaki masu zuwa
Sakamakon gwajin ya janyo tambayoyi game da ayyukan masu kula da lafiya na kebewa dake Japan
A China, inda kwayar cutar ta fara bulla a karshen shekarar da ta gabata, adadin sabbin wadanda suka kamu da cutar a yau Jumma'a ya karu zuwa 889, bayan da aka yi kwana biyu adadin masu kamuwa da cutar na raguwa
A halin da ake ciki, Koriya ta Kudu a yau Jumma'a ta ba da rahoton cewa, sabbin wadanda suka kamu da cutar 52 ne, wanda ya kawo jimillar wadanda suka kamu zuwa 156
China ta bada rahoton cewa adadin masu kamuwa da sabuwar cutar Coronavirus wadda ta kashe sama da mutane 2,000 a fadin kasar ya ragu ainun, cutar dai ta fara ne sama da watannin biyu da suka gabata
A jiya Laraba hukumar lafiyar China ta ce mutane 394 ne kacal aka tabbatar sun sake kamuwa da cutar ta Coronavirus samfurin COVID-19, idan aka kwatanta da mutane 1,749 da suka kamu da cutar a ranar Talata
Wannan shine adadin raguwa mafi girma da aka gani tun daga watan da ya gabata
Adadin wadanda suka mutu kuma ya karu zuwa 2,118 bayan da wasu mutane 114 suka mutu sanadiyar kwayar cutar, yayin da gaba daya adadin wadanda aka tabbatar sun kamu da cutar ya karu zuwa 74,576
A wajen China kuma, akalla mutane 11 aka sami rahoton sun mutu sanadiyar kwayar cutar, ciki har da mutum daya daga Koriya ta Kudu, sai kuma mutane biyu a Iran da kuma wasu miji da mata ‘yan kimanin shekaru 80 da haihuwa da suka shiga wani jirgin ruwan fasinja na Diamond Princess, wanda aka killace a tashar jiragen ruwan Yakohoma dake gabar tekun Japan tun lokacin da jirgin ya isa garin a ranar 3 ga watan Fabarairu
Ana sa ran fasinjoji 600 za su bar jirgin a yau Alhamis, kwana daya bayan da fasinjoji 500 suka fita daga cikin sa, bayan da gwaje-gwajen jami’an kiwon lafiya suka nuna cewa basa dauke da cutar kuma basa nuna alamomin kamuwa da ita
Daruruwan fasinjoji sun fara barin jirgin ruwan shakatawar da aka tsare tsawon makwanni biyu a tashar jiragen ruwa ta kasar Japan a wani yunkuri na dakile yaduwar cutar Coronavirus da ta yi sanadiyar mutuwar mutane sama da 2,000 a kasar China
Ana sa ran kimanin fasinjoji 500 da suka warware za su bar jirgin ruwan na Diamond Princess ranar Laraba a Yokohama, inda jirgin ya sauka tun lokacin da ya isa garin a ranar 3 ga watan Fabrairu
Jami'an lafiya na Japan sun kebe fasinjoji 3,700 da ma’aikatan jirgin don sa ido a kansu bayan da aka gano cewa wani fasinja da ya sauka a Hong Kong na dauke da kwayar cutar ta Coronavirus a shekarar 2019
Amma kokarin shawo kan yaduwar kwayar cutar ya fuskanci koma baya yayin da tuni mutane 542 suka kamu da cutar, lamarin da ya kasance gungun jama’a mafi girma da aka tabbatar sun kamu da cutar a wajen China
A yau Talata, jami’an kiwon lafiya a China, sun tabbatar da cewa mutum dubu 72 ne suka kamu da cutar coronavirus ya zuwa yanzu, yayin da adadin wadanda suka mutu ya doshi 1,900
Wadannan alkaluma na baya-bayan nan, sun hada da mutum 98 da suka mutu da kuma mutum 1,886 da cutar ta harba
Lamarin da ya sa hukumomi suka hana shige da fice a wasu yankuna, a wani mataki na dakile yaduwar cutar
A jiya Litinin, Babban Darektan Hukumar Lafiya ta Duniya WHO, Tedros Adhanom Ghebreyesus, ya ce, alkaluman baya-baya nan da hukumomin China ke fitarwa, na nuna cewa ana samun raguwar masu kamuwa da cutar, amma ya ce akwai bukatar a bi abin sannu-a-hankali
“Kamata a yi taka-tsatsan kan yadda ake bayyana alkaluma, al’amura kan iya sauyawa yayin da cutar ke kara shafar wasu yankuna, saboda haka, ya yi wuri a ayyana cewa za a ci gaba da samun raguwar alkaluman
Kafar talbijin din kasar ta China, ta ruwaito cewa daya daga cikin wadanda suka mutu a yau Talata har da Shugaban Asibitin Wuchang da ke yankin Wuhan, inda cutar ta fi kamari
A yau Litinin, Jami'an kiwon lafiya a China, sun tabbatar da cewa, adadin mutanen da suka kamu da cutar Coronavirus, ya zarce dubu saba'in, yayin da addadin wadanda suka mutu kuma, ya doshi kusan mutum 1,800
Amma kimanin mutune dubu 11,000, da suka kamu da cutar sun warke
Hukumomi a Lardin Hubei, na kasar China, inda cutar ta samo asali, sun ce, a yau Litinin, an samu karin mutum 100, da suka mutu, sanadiyyar cutar, yayin da karin wasu ma'aikatan lafiya suka isa yankin, don taimakawa fannin kiwon lafiyar da ya shiga wani hali tun bayan barkewar cutar a watan Disamba
An dai tabo batun wannan babbar barazana, da cutar ta Coronanavirus, ke yi wa duniya, a babban taron tsaro, na kasa da kasa, da ake yi, a birnin Munich, da ke Jamus, inda shugaban hukumar Lafiya ta duniya (WHO) Tedros Adhanom Ghebreyesus, ya yi tsokaci
Ya ce, “Duniya na kashe biliyoyin daloli wajen yin shirin tunkarar hare-haren ta’addanci, amma, ba a kyakkyawan shiri kan barkewar wata cuta, wanda hakan hadari ne da zai shafi rayuka, tattalin arziki, siyasa, da al’amuran yau da kullum
Ministocin harkokin waje da manyan jami’an gwamnatocin kasashe da dama, sun yi wani taro yau Lahadi a Jamus domin duba yadda za a karshen rikicin Libya
Taron na zuwa ne, bayan da kasashen da ke da ra’ayi kan yakin basasar kasar ta Libya da aka jima ana yi, suka amince su mutunta haramcin da aka saka kan safarar makamai tare da nuna cikakken goyon baya ga matsayar tsagaita wuta da aka cimma
An yi taron ne a gefen babban taron kasa da kasa kan tsaro na Munich, wanda ya hado har da hukumomin Jamus da kuma Majalisar Dinkin Duniya
Jamus da Majalisar Ta Dinkin Duniya, na kokarin ganin sun dakile hanyoyin da bangarorin da ke yaki suke samun makamai daga waje
A ranar 19 ga watan Janairu, Sakatare Antonio Guterres, ya nuna korafinsa kan yadda ake ta take matsayar da aka cimma ta Berlin
Ya ce har yanzu ana ci gaba da safarar makamai zuwa cikin Libyar, lamarin da ya ce yana kara rura wutar rikicin
Tun a shekarar 2011, Libya ta fada cikin kangin yaki bayan da aka hambarar da tsohon shugaban kasar Moammar Gadhafi, wanda aka kashe daga baya
Hukumomin lardin Hubei da ke tsakiyar kasar China sun ce mutane 245 sun mutu daga barkewar sabuwar cutar Coronavirus da zuwa yanzu ta kashe mutane 1,367 tun daga wata Disamban bara
Sanarwar ta sabbin adadin wadanda suka mutu tana zuwa ne bayan China ta fada jiya Laraba cewa, adadin wadanda suke kara kamuwa da cutar ya ragu a kwana na biyu a jere
Jami’an lafiya a Hubei, da nan ne ainihin inda cutar ta barke a watannin biyu da suka gabata, sun ce canja hanyar da suke gano cutar daga aiki da dakunan gwaje-gwaje zuwa yin amfani da na’urar kwamfuta don duba jikin mutane
Canje-canjen hanyoyin gano cutar ya kara gano adadin wadanda suka kamu da cutar a duka fadin China zuwa dubu sittin (60,000)
Jiya Laraba,shugaban hukumar lafiya ta Duniya WHO, Tedros Ghebreyesus, ya bayyana farin cikin labarin raguwar kamuwa da cutar tare da matakan da aka dauka
Ranar 13 ga watan Fabrairu ta kowace shekara, rana ce ta bikin ranar rediyo ta duniya, wadda Majalisar Dinkin Duniya ta ayyana a matsayin ranar Rediyo ta duniya
Ranar Rediyo ta Duniya, rana ce da aka kebe don duba tasirin da radiyo ke da shi wajen inganta rayuwar jama'a
A ko da yaushe, gidajen rediyo kan bayar da dama ga jama'a domin fadin albarkacin bakinsu da kuma sanar da su irin wainar da ake toyawa a duniya ta kowane fanni na rayuwar dan Adam - walau ta fannin samar da labaru da dumi-duminsu, wadanda ke tsage gaskiya komi dacinta
Wasu ma'abuta rediyo a Adamawa sun bayyana yadda su ke amfana da jin rediyo kullu yaumin
Wani mai suna Salisu Abdulmuminu Abba ya ce rediyo na da matukar muhimmanci wajen wayar da kai da kuma nishadantarwa
Shi ma Salman Yayaji Yusuf ya ce rediyo na matukar taimaka ma al'umma
Wani dattijo mai suna Mallam Aliyu Usman ya ce ya shafe fiye da shekaru ashirin yana sauraran radiyo,kuma ya bayyana yadda rediyo ke fadakar da shi da kuma ilmantar da shi da sauran jama'a
Baba Iyali Kawu dake zama shugaban wata kungiyar sa kai dake kula da shirye-shiryen kafofin yada labarai ta Media observers ya bayyana muhimmancin rediyo
Ga wakilinmu a Adamawa Ibrahim Abdul'aziz da cikakken rahoton:
Duk kuwa da gaggawar yaduwar da mugunyar cutar nan mai saurin kisa ta "koronabairus" a kasar China, daliban Najeriya ba su gaggawar dawowa gida Najeriya
A hirar da aka yi da wani shugaban kungiyar daliban Najeriya a kasar China mai suna Ibrahim Lawandi Datti game da cutar mura ta Coronavirus  ya ce zuwa safiyar jiya Laraba, alkaluma sun nuna cewa mutane wajen 44,666 sun kamu da wannan cuta ta coronavirus
Sannan ana kyautata zaton an killace wasu mutanen kuma wajen 21,675 da ake ganin mai yiwuwa ne sun kamu da cutar, ana nan ana sa ido kansu don tabbatar da halin da su ke ciki
Sannan zuwa yanzu mutane wajen 1,114 sun mutu zuwa safiyar jiya Laraba; sai dai akwai mutane wajen 4,703 wadanda su ka warke zuwa jiya Labarar kuma har an sallame su daga asibiti
Da Mahmud Lalo ya tambaye shi ko shin gaskiye ne cewa dalibai na kira ga gwamnatocin kasashensu da su je su kwashe su, sai ya ce akasari ‘yan kasuwa ne ke irin wannan kiran, kuma bincike ya nuna yawancin dalibai kan ce zamansu a China ya fi masu rufin asiri
Ya ce kasar China, a misali, ta fi Najeriya karfin tattalin arziki da kuma kwararrun da ka iya jinyar cutar
Don haka dalibi dan Najeriya ba zai so a mayar da shi Najeriya a killace shi na tsawon lokaci babu kulawar kirki ba
Ya ce idan an kai dalibi gida Najeriya kuma cutar ta coronavirus ta kare wa zai dawo da dalibin China? Ya ce hasali ma, zuwa yanzu a duk fadin kasar babu inda aka tabbatar cutar ta shiga wata makaranta
To saidai shugaban daliban ya nuna alamar takaita zirga-zirgar da aka yi na takura daliban
Ya ce wannan ya sa kudin da daliban ke bukata don zaman gari ya ninku
Ya ce Ofishin Jakadancin Najeriya ya yi kokari sosai saboda tun aukuwar annobar Ofishin Jakadancin Najeriya da shugabannin dalibai Najeriya ke ta tuntubar juna
Ya ce tuni ma jakadan Najeriya a China, Baba Ahmad Jidda ya cire kudi Naira miliyan guda daga aljihunsa ya ba daliban Najeriya a matsayin gudunmowa kafin gwamnatin Najeriya ta kawo dauki
Ga cikakkiyar hira da Shugaban daliban, wanda aka fara da tambayarsa halin da ake ciki a China, sai ya yi bayani kamar haka:
A yau Laraba, jami'an kiwon lafiya na kasar China, sun ba da rahoton cewa adadin wadanda suka mutu sakamakon barkewar cutar Coronavirus, ya haura 1,100
Hukumar kula da Lafiya ta kasar ta kara adadin mace-macen da aka samu zuwa 97 bayan haka an tabbatar da cewa mutane 44,653 sun kamu da cutar, tun bayan barkewar ta a watan da ya gabata
Ko da yake wasu masana sun nuna shakku game da yawan adadin mace-macen
Gungun mutane mafi yawa da suka kamu da cutar su ne wadanda ke cikin wani jirgin ruwa a Yokohama da ke kasar Japan, inda mutane 174 daga cikin mutane 3,700 da ke cikin jirgin suka nuna alamun kamuwa da cutar, yayin da har yanzu ake tsare da jirgin
Kasar China ta dakatar da harkoki a wasu sassan kasar, a kokarin dakile yaduwar kwayar cutar
Yayin da adadin mutanen da suka mutu sanadiyyar cutar coronavirus ya haura 1000, hukumomi a China sun kori wasu manyan jami’an kiwon lafiya biyu daga mukamansu a Lardin Hubei, inda cutar ta fi kamari
A yau Talata kafar yada labaran kasar ta Sin ta ruwaito cewa, an sallami Kwamishinan Lafiya a lardin na Hubei, Zhang Jin da kuma Liu Yingzi, Darekta a ma’aikatar ta lafiyar
Sallamar wadannan manyan jami’ai na zuwa ne, kwana guda bayan da aka samu karin mutuwar mutum 103 a lardin na Hubei, inda aka rufe miliyoyin mutane a gidajensu, a kuma daidai lokacin da ake korafin samun matsalar karancin abinci a yankin
Ya zuwa yanzu, gwamnatin ta China ta tabbatar da cewa mutum 43,000 ne suka kamu da cutar
A jiya Litinin, Shugaba Xi Jinping ya ziyararci wasu da suka kamu da cutar ta coronavirus a wani asibiti da ke Beijing, kamar yadda rahotanni suka nuna
A wani karin rahoto game da ci gaba da yaduwar cutar coronavirus a kasar ta China, dubban dalibai ‘yan nahiyar Afirka da ke karatu a kasar, suna fatan ganin gwamnatocinsu sun kwashe su daga kasar
Solomon Yohanna, wani dan kasar Habasha, da ke karatu a fannin kere-keren zamani a jami’ar Wuchang da ke yankin Wuhan, wato inda cutar ta fi kamari, ya ce dukkan daliban jami’ar 15,000 sun fice daga makarantar
A cewar shi, akwai daliban kasashen waje kusan 200 da suka rage a makarantar, mafi aksarinsu ‘yan nahiyar Afirka
Wani dalibi daban wanda shi ma dan kasar ta Habasha ne, ya yi kira ga gwamnatin kasarsu da ta aika a kwashe su
Kiyasi dai ya nuna cewa, akwai akalla ‘yan Afirka 61,000 da ke karatu a kasar ta China
A halin da ake ciki, suna fuskantar matsalar karancin abinci tare da zama cikin yanayi na rashin tabbas
Jimlar mutanen da suka mutu sakamakon cutar coronavirus a China ya zarta 900, yayin da cutar ke kara yaduwa a Birtaniya, lamarin da ya kai ga gwamnatin kasar ayyana cutar a matsayin gagarumar barazana ga lafiyar jama’a
Jami’an kiwon lafiyar China sun ce an samu karin wasu mutane 97 da suka mutu a jiya Lahadi, abin da ya kai adadin mace-macen zuwa 908
Yanzu kuma akwai wasu wadanda suka kamu da cutar da yawansu ya kai dubu uku da 62, lamarin dake nuna raguwar yaduwar cutar a kowacce rana kuma akwai kwarin gwiwar matakan da ake dauka suna tasiri
Tuni dai barkewar wannan cutar ta shafi harkokin kasuwanci a kasar, kamar yadda Ministan Kasuwancin China Wang Bin ya bayyana
Wang ya ce, “wasu wuraren sayar da kayayyaki, musamman na gona ba a samun komai, babu hatsi, babu man girki da sauran kayayyakin abinci irinsu taliya
A daya bangaren kuma, Birtaniya ta sanar da cewa mutune hudu sun kamu da cutar a yau Litinin, abin da ya sa adadin ya karu
Yanzu an tabbatar da mutanen da suka kamu da cutar sun kai takwas
Ministan kiwon lafiya kasar Matt Hancock da ya ayyana cutar a matasayin barazana ga lafiyar jama’a, ya ba gwamnati karin karfin ikon kebe mutane, a wani mataki na kare yaduwar cutar
Burtaniya ta fara daukan matakan yadda za ta tunkari karancin samun kayayyaki amfani daga China, yayin da kamfanonin Chinan ke ta rufewa sanadiyyar barkewar cutar coronavirus
Hukumomin kasar ta Burtaniya, na amfani ne da tsare-tsaren da suka tanada, ko da za su kammala ficewarsu daga kungiyar tarayyar turai ba tare da wata yarjejeniya ba
Matakin na kuma zuwa ne, yayin da ake fargabar hukumomin Chinan za su rufe wasu birane tare da kamfanoni, yayin da cutar ta coronavirus ke ci gaba da yaduwa
Wannan lamarin dka iya haifar da karancin kayayyakin amfani, kamar na asibiti da sauran kayayyakin na yau da kullum a Burtaniyar
Yanzu haka an bukaci kamfanonin Burtaniyar da dama, da su nemi wasu hanyoyin samun wadannan kayayyaki
Hakan dai na faruwa ne yayin da hukumar lafiya ta duniya WHO, ta fara daukan matakan ganin cutar ta coronavirus ba ta shiga nahiyar Afirka ba
"Mun fahimci cewa, kasashenmu sun samar da matakan kariya sanadiyyar annobar cutar Ebola da ta barke a Jamhuriyar Dimokradiyyar Congo, saboda haka, wannan shiri, shi ake amfani da shi wajen tunkarar cutar ta coronavirus
” Inji Matshidiso Moeti, Darektar a Hukumar ta WHO, wacce ke kula da nahiyar ta Afirka
Masu kada kuri’a a Delhi, babban birnin India, sun dunguma zuwa rumfunan zabe a yau Asabar, domin jefa kuri’unsu a zaben kananan hukumomi
Ana kallon wannan zabe, a matsayin wani abu da zai iya auna farin jinin gwamnatin Firai Minista Narendra Modi mai kishin kasa
Zaben na gudana ne, yayin da hukumomin kasar suka sha alwashi ganin an aiwatar da sabuwar dokar nan ta ba da iznin zama dan kasa
Wannan zabe har ila yau, shi zai zamanto na farko da za a dora Modi akan mizanin karbuwa ga jama’a ko kuma akasin haka, bayan wannan dokar da majalisa ta amince da ita
Sabuwar dokar, wacce masu sukar ta suka ce za ta muzgunawa Musulmi, ta haifar da jerin zanga zanga a kasar
Daga cikin jerin zanga zangar da aka yi, akwai wacce mata ke jagoranta, a wata unguwa da ke birnin na Delhi inda ake wannan zabe na kananan hukumomi
Shugaban kasar China Xi Jinping ya ayyana “Yakin al'umma” akan barkewar cutar Coronovirus, yayin da ake kara samu karuwar adadin wadanda suke mutuwa a kullum
Kamfanin dillancin labaran kasar China na Xinhua ya ambaci ta bakin shugaba Xi yana cewa
“Gaba daya kasar mu ta dauki matakai tare da dukkan karfinta na tsaurara matakan kariya da kuma matakan magance cutar, fara yakin al'umma na hana yaduwa da magance cutar"
Jami’ai a Lardi Hubei, inda cutar ta barke, sun bada rahoton mutuwar wasu karin mutane 69 a yau juma’a da safe, da ya kawo adadin wadanda suka mutu da kwayar cutar zuwa sama da mutane 630
Sannan an bada rahoton mutane 2,500 sabbi da suka kamu da cutar, da ya kara adadin sama da mutane dubu 30,000 da suka kamu da cutar
Yanzu haka akwai kusan mutane 150 da aka tabbatar sun kamu da cutar a sauran kasashe, ciki har da mutuwar mutun daya a kasar Philippines, wanda shine na farko a wajan kasar China, kan da mutuwar mutun daya a Yankin Hong Kong
A yau Litinin kasar China ta bude wani asibiti mai gadaje dubu daya, wanda aka gina cikin gaggawa domin taimakawa kokarin da hukumomin yankin ke yi, na dakile yaduwar cutar Coronavirus da ta kama sama da mutune dubu goma sha-bakwai, bayan haka ta hallaka wasu 361
Hukumar Kiwon Lafiya ta Duniya (WHO) ta ce, akwai fargaban mutanen da su ka kamu da cutar, za su karu yayin da ake ci gaba da karbar sakamakon gwaje-gwajen da aka gudanar a kan cutar
Cutar ta fi kamari a kasar China, amma kuma an samu kimanin mutune 153 da suka kamu da cutar a wasu kasashe 23
A jiya Lahadi, an samu mutum na farko da ya mutu sakamakon cutar a kasar Philippines bayan China
Hukumomin China sun yi kokarin dakile yaduwar cutar ta hanyar hana zirga-zirga a wasu yankunan kasar, tare da kara hutun sabuwar shekarar gargajiyar kasar, domin takaita alakar mutane a makarantu da kuma wuraren da taruwar jama'a
A yau Litinin ne kuma a kasar Vietnam, aka sallami wata mata da ta kamu da cutar ta Coronavirus, ita ce ta farko da aka sallama daga asibiti
A yau lahadi, cutar Coronavirus mai saurin kisai, ta halaka mutum na farko a wajen kasar China inda cutar ta samo asali
Lamarin ya faru ne a kasar Philippines
Jami’an kiwon lafiya a tsakiyar Lardin Hubei, inda cutar ta barke, sun ce mutum 304 ne suka mutu ya zuwa yanzu a China, sannan wasu dubu 14 suke dauke da ita
Tun a makonnin da suka gabata aka garkame birnin Wuhan a lardin Hubei, amma jami’ai har ila yau sun ce an rufe birnin Wenzhou ma a yau Lahadi
Wenzhua na da tazarar kilomita 800 tsakaninsa da Wuhan
Rahotanni sun nuna cewa wasu mazauna birnin na Wuhan sun yi zargin cewa an yi rufa-rufa tun farkon bullar cutar, ciki har da mazauna yankin da likitoci
Bayanai sun yi nuni da cewa, yin magana kan cutar wacce ta bulla a watan Disamba, kan sa jami’an gwamnati su yi wa mutum barazana a wasu lokuta ma har da tsarewa
“Tuni rade-radin wannan lamari ya fantsama a shafukan intanet,” in ji Flora Fauna, Ba’amukiya ‘yar asalin yankin Wuhan wacce ta boye sunanta yayin wata ganawa da ta yi da Sashen Mandarin na VOA
“Maimakon a dauki matakan da suka dace, sai gwamnatin birnin ta turo ‘yan sanda suna kama mutanen da ke yada labaran,” a cewar Fauna
Kasar China ta ce an sami tabbacin kusan mutane 10,000 sun kamu da cutar coronavirus
Cutar ta yi sanadin mace-mace 213 a kasar in da ta fara bulla a shekarar da ta gabata
Hukumar Lafiya ta Duniya ta WHO ta kafa dokar ta baci saboda barkewar cutar a kasashen duniya, haka zalika ta bayyana cutar a matsayin wani lamari dake bukatar maida martanin hadin gwiwa daga kasashen duniya
Gwamnatin Shugaba Donald Trump ta gargadi Amurkawa akan kada su je China
Ma’aikatar Harkokin Wajen Amurka ta fidda wata sanarwa akan guje wa zuwa China, bisa abin da ta kira matakin gargadi na 4
Ta kuma shawarci duk ‘yan kasar dake can su bar China
A wani karin rahoto, yayin da ake samun labarin bullar mummunar cutar Coronavirus karon farko a yankin kasashen Larabawa, jami’an kiwon lafiya a kasashen da yawa na kokarin daukar matakan kariya daga bazuwar cutar
Wani gidan talabijin din kasar Aljeria ya nuna yadda jami’an kiwon lafiya ke gudanar da bincike da tantance fasinjoji don duba alamun cutar ta Coronavirus a jiragen saman da su ka fito daga China ko kasashen Larabawa, inda fasinjoji da yawa daga nahiyar Asiya ke zuwa
Hahad Amiroush, shugaban jami’an kiwon lafiya dake sa ido kan iyakoki a tashar jiragen saman Houari Boumediene dake Algiers, ya fada wa ‘yan jarida cewa fasinjojin dake tattare da hadarin cutar, wadanda ke nuna alamun masassara mai zafi, ko tari, ko kuma matsalar numfashi, za a kai su asibiti don a yi masu gwaje gwaje idan ana kyautata zaton su na dauke da cutar
A Abu Dhabi, an sami rahoton cewa wani iyalin ‘yan kasar China ya je kasar da cutar ta Coronavirus, yayin da rahotannin kafafen yada labarai su ka ce wata jami’ar kiwon lafiya ‘yar India da ke wani asibitin kasar Saudiyya, wadda ta kamu da cutar, an maida ta kasar ta don jinya
Shugaban hukumar lafiya ta duniya WHO ya ce yau Alhamis hukumar za ta yanke hukunci kan ko zata ayyana dokar ta baci a duniya kan cutar coronavirus
A makon da ya gabata ne hukumar WHO ta ce barkewar annobar cutar bata kai matakin ba, amma ta bayyana hakan ne kafin adadin mutanen da aka tabbatar sun kamu da cutar su kai 6,000 ba
Dakta Tedros Adhanom Ghebreyesus, ya fadawa manema labarai jiya Laraba cewa “Ci gaba da samun karuwar yaduwar cutar, da kuma shaidar tana yaduwa daga mutum zuwa mutum a wajen kasar China, tabbas abin damuwa ne matuka
Kasashe dayawa sun kwashe ‘yan kasashensu daga Wuhan, birnin kasar China dake zaman tushen barkewar cutar
Kamfanonin jiragen sama sun dakatar da jiragensu daga zuwa China kai tsaye
Tedros ya ce kashi 99 cikin 100 na mutanen da suka kamu da cutar 6,000 suna kasar China ne
sauran wasu kasashe 15 sun tabbbatar da kamuwar mutane 68
Ya zuwa jiya Laraba, an bayar da rahotan mutuwar mutum 132 – dukkanninsu a kasar China
Kasashen Afirka na daukar matakai akan abin da kwararru ke ganin akwai yiwuwar samun bullar cutar Coronavirus a Nahiyar
Yayin da dangantakar harkokin tattalin arziki da kuma tafiye-tafiye ke karuwa tsakanin kasashen Afirka da China, kwararru a fannin kiwon lafiya sun ce dole ne kasashen su shirya daukar matakan jinya da kuma kebe wadanda suka kamu da cutar
A jiya Talata, kasar Habasha ta sanar da cewa ta kebe wasu daliban kasar su uku da kuma wani dalibin kasar China guda daya da suka dawo daga wata jami'a dake Wuhan, a China
An tsayar da daliban ne a lokacin wani binciken tantancewa a tashar jirgen saman kasar, a lokacin ne aka gano su na nuna alamun rashin lafiya, ciki har da tari da mura
Munir Kassa, shugaban jami’an ma’aikatar lafiyar Habasha, ya ce kasar ta kuduri aniyar zama da shirin ko-ta-kwana
Tun daga farkon watan Janairu, gwamnatin kasar ta tuntubi Hukumar Lafiya ta Duniya da gwamnatin China akan halin da ake ciki
A wani karin rahoto, a yau Laraba karon farko aka kwashe 'yan wasu kasashe daga China, yayin da yawan wadanda su ka mutu sakamakon barkewar cutar Coronavirus ya karu zuwa mutane 132, kuma kasashe da yawa na daukar tsauraran matakai akan masu zuwa China
Wani Jirgin sama da aka yi shatar sa ya kwashe 'yan kasar Japan su dari biyu da shida daga Wuhan, wurin da cutar ta fi kamari, zuwa filin jiragen saman Haneda dake Tokyo a yau Laraba
An kai wasu fasinjoji su hudu asibiti bayan da su ka bayyana cewa ba sa jin dadin jikin su
Jami’an kiwon lafiya na cikin jirgin saman don tantance fasinjojin da kuma sa ido akan su, kafin tashin jirgin da kuma bayan saukar sa
Kamfanin dillancin labaran Associated Press ya ce, wani jirgin sama da aka yi shatar sa ya kwashe wasu Amurkawa da ba a san yawansu ba daga Wuhan zuwa Anchorage, a jihar Alaska dake Amurka, inda za a sake yi ma su gwaje-gwaje
Kasashen Australia, da New Zealand, da Faransa, da Rasha da sauransu, su ma sun sanar da shirin kwashe 'yan kasashensu daga Wuhan a wannan makon
Amurka da Japan da sauran kasashen duniya na ta tura jiragen sama don kwasar mutanensu daga garin Wuhan da ke yankin tsakiyar China
A yankin na Wuhan aka fara samun barkewar cutar murar nan da ta zama annoba a duniya baki daya, wadda ta kashe mutane 106 zuwa yanzu
Japan ta tura wani jirgin sama samfurin jet zuwa Wuhan a yau dinnan Talata don kwasar wajen mutum 200 daga cikin Japanawa 650 da ke birnin
Amurka kuma na shirin gudu da ma’aikatanta da ke karamin ofishin jakadancinta a Wuhan, tare da sauran Amurkawa, wani lokaci a wannan satin
Faransa da sauran kasashe ma sun bayyana shirinsu na kwasar ‘yan kasashensu daga yankin
Hukumomin lafiyar China sun bayyana cewa an samu karuwar wadanda suka mutu wajen 25 a yau dinnan Talata, ciki har da mutum na farko da ya mutu a Beijing babban birnin kasar
Firai Ministan kasar China, Li Leqiang ya kai ziyara birinin Wuhan a yau Litinin, domin haduwa da jami’an lafiya da kuma duba matakan da aka dauka game da barkewar cutar ta Corona virus da ta kashe mutune 81
Wuhan, shi ne birnin da cutar ta barke, kuma an gindayawa mutanen birnin da wasu sauran garuruwa tsauraran matakan zirga zirga yayin da gwamnati ke kokarin dakile yaduwar cutar
Jami’ai sun dauki karin wasu matakai a jiya Lahadi, da suka hada da kara hutun sabuwar shekara da kwanaki 3 don su rage cudanyar mutane da yawa
Li Bin, wanda shi ne kwamishinan lafiya a China, ya ce, "Wannan cuta sabuwa ce a gare mu, ba mu da cikakken bayani game da ita kuma har yanzu ba mu samu kwararan bayanai game da ita ba
Sabbin alkaluman da jami’an hukumomin kiwon lafiya na China suka tattara sun hada har da sama da mutune 2,700 da suka kamu da cutar
Wani masani a China ya yi kashedi cewa muguwar kwayar cutar nan da ta bullo daga birnin Wuham ka iya samun karfi da za ta kara saurin yaduwa daga wannan zuwa waccan
Wannan kwayar cuta mai suna corona virus mai kama da hakarkari na nimoniya ta addabi kusan mutane dubu uku a fadin duniya kana ta kashe mutane 56 a China, lamarin da ya sa gwamnatoci suka bullo da matakan kare ‘yan kasar su
‘Yan kasar China mazauna Faransa sun yi bukin cika shekarar Sinawa a ranar Asabar cikin alhini, ya yin da suke shiga sabuwar shekara
Duk da damuwar bazuwar wannan mummunar kwayar cuta a China, mahalartan taron faretin sun yi raye raye a kan tituna gunduma ta takwas a Paris
Jami’an kiwon lafiya a birnin Wuham dake tsakiyar kasar China sun tabbatar da mutane 136 sun kamu da kwayar cutar da ake kira Corona virus, wata babbar annoba da ta barke a cikin kwanaki uku da suka wuce
Hukumar kiwon lafiyar birnin Wuham ta ce jumullar mutane da suka kamu da cutar sun kai dari biyu, ciki har da wasu mutane biyu da suka kamu a Beijing da mutum daya a Shenzhen dake kudancin China
Likitoci a birnin Wuham, birni mafi shahara na bakwai a China, sun kara kaimi wurin gwajin mutanen da ake zaton sun kamu da cutar sanyi
Likitocin suna kira ga jama’a suyi taka tsantsan da lafiyar su kana su rufe bakin su a duk lokaci da zasu yi atishawa
A ranar Juma’a ne cibiyar kula da kare cututtuka ta Amurka, ta fara tantance lafiyar fasinjoji daga birnin Wuham na China zuwa filayen jiragen sama uku na nan Amurka da suka hada da San Francisco da Los Angeles da kuma New York
Haka zalika ake gudanar da irin wannan gwajin lafiyar fasinjojin Wuham a filayen saukar jirage saman Japan da Thailand da South Korea da kuma Singapore
Kakakin Majalisar Dokokin Iran dinnan mai matukar tasiri, Ali Larijani, yau Lahadi ya ce muddun manyan kasashen Turai, ‘saboda kowani irin wani dalili,’ su ka kama tafarkin rashin adalci don su kawo wata gardama kan batun tsarin ‘yarjajjeniyar nukiliyar nan da aka kafa shekaru hudu da su ka gabata, wadda ta fara tangal-tangal tun bayan da Amurka ya fice daga ciki a 2018, to Iran fa za ta daina bayar da hadin kai ga hukumar sa ido kan makaman nukiliya (IAEA a takaice)
“Abin da kasashe uku na Turai su ka yi game batun nukiyar Iran … abin takaici ne,” a cewar Kakakin Majalisar Iran Ali Larijani, wanda ya taba kasancewa wakilin Iran a tattaunawar nukiliyar, kamar yadda gidan talabijin din gwamnatin Iran ya yada
A makon jiya Kasashen Jamus, Burtaniya da Faransa sun ba da sanarwar gabatar da koke gaban kwamitin duba takaddamar aiwatar da yarjajjeniyar, wanda dama shi ne ya tanaji takaita shirin nukiliyar Iran, a madadin dage ma ta takunkumin da aka kakaba ma ta
Yiwuwar Iran da Amurka su sake bullo da wata sabuwa kuma tartibiyar yarjajjeniya kan makamin nukiliya ta dusashe ga dukkan alamu, a kalla a halin yanzu, bayan da shugabannin kasar Iran su ka fito kiri-kiri su ka yi shakulatin bangaro da yarjajjeniyar da aka cimma a 2015, wadda Shugaban Amurka Donald Trump ya janye daga ciki tun a 2018
Zaman dardar dai na dada tsanani saboda akwai yiwuwar a kara kakaba ma kasar Iran takunkumin kasa da kasa baya ga wadanda tuni Amurka ta kakaba ma ta
Shugaban Iran dai ya ce akwai yiwuwar tattaunawa da Amurka, to amma Shugaba Trump ba amintacce ba ne wajen batun tattaunawa da cin ma jituwa:
Shugaba Rouhani ya ce, “Da ace akwai amintattun mutane da ke jagorantar Amurka, da abin ya zo da sauki
Yayin da aka ce daya bangaren ba amintacce ba ne, abubuwa kan zama da wuya
Zuwa yanzu dai kasashen biyu sun kauce ma yaki kai tsaye tun bayan da Amurka ta kashe wani babban janar din sojin Iran
Shugabannin kasashe da dama za su hadu gobe Lahadi a birnin Berlin na kasar Jamus, don duba yadda za a kawo karshen rikicin kasar Libiya, da kuma yadda za a sa bangarorin da ke rikicin su sake kama tafarkin sasantawa, wadda ta sukurkuce sanadiyyar sake barkewar rikici a watan Afirilun bara
Sakatare-Janar na MDD zai je babban birnin na kasar Jamus ya hadu da Shugabannin Burtaniya da Faransa da Jamus da kuma sakataren harkokin wajen Amurka da dai sauran masu ruwa da tsaki
Za su yi kokarin sasanta Firaminista Fayez Al-Serraj da duniya ta amince da shi da kuma jagoran ‘yan tawaye Janar Khalifa Haftar
Manufar wannan hobbasar ita ce a cimma kwance damara, sannan a yi amfani da tsagaita wutar wajen sasanta dukkan bangarorin kasar kai tsaye kuma daki-daki
Jiya Laraba shugaban Amurka tare da mataimakin firimiya na China Liu He, ya sanya hannu kan yarjejeniyar da za ta kawo karshen yakin cinikayya da ya kwashe watanni 18 ana yi tsakanin manyan kasashen biyu masu girman tattalin arziki a duniya
“Wannan yarjejeniyar ce da ba wanda ya taba ganin irinta,” a cewar Trump, wanda ya yi hasashen cewa zata samar da zaman lafiya a fadin duniya
A bikin rattaba hannun da aka gudanar jiya Laraba a Fadar White House, mataimakin firimiya na China ya karanta wata wasika daga shugaban kasar China Xi Jinping, wadda ta ce “a matakin gaba kuma, bangarorin biyu suna da bukatar aiwatar da yarjejeniyar cikin gaskiya
Cikin jawabinsa Liu, ya yi nuni da cewa “an sami koma baya lokacin da ake gudanar da zaman tattaunawar, amma wakilan kasashen biyu basu karaya ba
Amurka da China sun amince da fuskar farko ta yarjejeniyar tun watan Disamba
Wadda ta nemi China ta ‘kara sayen kayayyakin Amurka, ta kuma dakatar da abin da take yi na takurawa kamfanonin waje su mika mata fasaharsu, haka kuma kada ta ci gaba da sarrafa kudadenta domin samun garabasa wajen fitar da kayayyaki
Harbe-harben bindigogi da aka ji jiya Talata a Khartoum babban birnin kasar Sudan, a lokacin da fada ya kaure tsakanin bangarori daban daban na rundunar sojojin kasar, sun bayyana raunin gwamnatin hadin gwiwar kasar
Mai magana da yawun gwamnatin Faisal Mohamed Salih ya dora alhakin tashin hankalin a kan Hukumar Leken Asiri da Tsaro ta Kasar da ake kira NISS a takaice, wadda a baya ke goyon bayan tsohon shugaban kasar Omar al-Bashir, da aka hambarar da gwamnatinsa a wani juyin mulki da aka yi a watan Afrilun da ya gabata, bayan an shafe watanni ana zanga-zangar kin jinin gwamnati a kasar
An mayar da hukumar ta NISS saniyar ware, tun bayan da aka hambarar da gwamnatin tsohon shugaban, yayinda da sojojin Sudan da kuma wasu kungiyoyin mayaka da ake kira Rapid Support Forces da turanci suka zama kungiyoyin mayaka masu karfi na kasar
An kwashe mutane sama da 30,000 da ke zaune garin Manila babban birnin kasar Philippines, a wurin da wani tsauni ke ta tunbudin tanderu da ruwan toka da kuma tururi, tun bayan da ya yi amai a ranar Lahadi
Masana ilimin kimiyya a cibiyar binciken karkashin kasa ta Philippines sun kara matakin gargadin zuwa 4, wanda ke nuna cewa fuskantar mummunan aman wuta cikin ‘yan sa’o’i zuwa kwanaki
Shugaban cibiyar binciken karkashin kasa ta Philippine Renato Solidum ya ce, “cikin sa’o’i 24 da su ka gabata, Tsaunin Taal ya ci gaba da aman tanderu inda mu ka yi ta ganin wasu al’amura biyu:
Na farko shi ne tunbudin tanderu; na biyu kuma garwayar ruwa da sauran abubuwan da ke fitowa a aman tanderun har ke cillawa sama da tsawon kilomita biyu da kuma tokar da ke baduwa a yamma da kudu maso yammacin tsaunin na Taal
A jiya Lahadi masu zanga-zanga a Iran sun fantsama akan titunan birnin Tehran, da kuma wasu sauran garuruwa, kwanaki biyu a jere kenan, bayan da gwamnatin Iran ta fadi cewa, ita ta harbo jirgin saman fasinjan kasar Ukraine, ranar Larabar da ta gabata, wanda yayi sanadiyar halaka mutune 176 da ke cikin jirgin
Tun da farko dai gwamantin Iran ta kafe akan cewa zargin harba makami mai linzami farfagandar kasashen yammacin duniya ne kawai
Yanzu haka gwamantin Iran tana ci gaba da fuskantar matsin lamba daga cikin gida da kasashen ketare
Amma har yanzu babu wata alama da ta nuna cewa zanga-zangar za ta jirkice ta zama ta kin jinin gwamnati
A ranar Asabar din da ta gabata ne aka fara gudanar da zanga-zangar, yayin da masu zaman makoki a Tehran suka bayyana fushinsu ga shugabannin Iran
Masu boren sun sake fitowa a jiya Lahadi a matsayin amsa wani kira na ma'abota kafafen sadarwa na zamani, da karfi suna fadin cewa jagoran addinin kasar "ya yi murabus, da kuma fatan mutuwa akan makaryata
An kuma tura ‘yan sandan kwantar da tarzoma wuraren dan-dazon jama’a a duk fadin babban birnin kasar
Wasu hotunan bidiyo da aka wallafa a kafafen sada zumunta na zamani, wadanda Muryar Amura ba ta tantance su ba, sun nuna yadda zanga-zangar ta watsu zuwa garuruwan Isfahan da Rasht
Zanga zangar kin jinin gwamnati ta sake kunno kai da yammacin jiya Lahadi a kasar Iran, dake shiga wuni na biyu na kalubalantar rundunar sojin kasar, wadda da farko ta musunta, daga baya kuma ta amsa harbo jirgin fasinjan Ukraine bisa kuskure, da ya kashe mutane 176 dake cikin jirgin
Suna karya cewa Amurka ce abokiyar gabar mu, amma makiyan mu na nan cikin kasar, inji wata kungiyar masu zanga-zanga a wajen wata jami’a a Tehran
Hotunan bidiyo sun nuna masu zanga-zangar a wasu wurare cikin babban birnin da wasu biranen Iran
‘Yan sandan kwantar da tarzoma sanye da bakaken kaya da hulunan kwano sun fantsama shahararren dandalin Azad dake kudancin tsakiyar birnin da wasu muhimman wurare
‘Yan sandan sun fita da mesar ruwa da kulake da wasu makamai domin nunawa hukumomi masu zanga zangar
Amma babu wani rahoto nan da nan a kan ko ‘yan sandan sun afka musu
Kasar Iran ta gayyaci hukumar kula da harkokin sufuri, da hukumar binciken hadurra ta Amurka, NTSB a takaice, don su shiga binciken da ake yi game da faduwar jirgin saman fasinjan Ukraine a kusa daTehran, babban birnin Iran a cikin farkon makon nan
A wata sanarwa da aka fitar jiya Alhamis, hukumar ta NTSB ta ce ta sami sakon gayyata a hukumance game da faduwar jirgin saman daga hukumar sa ido akan hadurran jiragen saman Iran kuma za ta tura wakilinta don gudanar da bincike akan hadarin
Haka kuma Iran ta gayyaci kamfanin Boeing, kamfanin Amurka dake kera jirgin saman, don a yi bincike da shi
Ita ma Ukraine ba za a bar ta a baya ba, za ta shiga tawagar masu binciken
A Amurka kuma Majalisar Wakilai mai rinjayen ‘yan jam’iyyar Democrat ta kada kuri’a jiya Alhamis kan takaita ikon Shugaba Donald Trump na neman kara kai hare-hare akan Iran ba tare da amincewar Majalisar Dokokin kasar ba
Kudurin ya sami amincewa da kuri’u 224 akasain 194
Wasu ‘yan Republican su uku suma sun jefa kuri’ar amincewa da kudurin kamar ‘yan Democrat
Ana ganin a mako mai zuwa ‘yan Majalisar Dattawan kasar su kuma za su kada kuri’a kan wani kuduri mai kama da wannan
‘Yan majalisar wakilan sun gabatar da wannan kudurin ne bayan da Trump ya bada umurnin kai wani hari da jirgi mara matuki a makon da ya gabata, wanda ya yi sanadin mutuwar Janar Qassem Soleimani, kwamandan rundunar sojan juyin juya halin Iran
Hukumomi a Kudu maso Gabashin kasar Australia sun bukaci jama’a mazauna wasu yankuna kasar da su fice, yayin da ake fargabar wata gagarumar wutar daji za ta sake ruruwa sanadiyyar dawowar yanayin zafi mai tsanani da kuma kadawar iska mai karfi
Al’ummar da ke yankin da ake kira Victoria, na daga cikin wadanda aka bukaci su fice daga yankin, kamar yadda Primiyan yankin Daniel Andrews ya fada
“Za mu rika aikawa da sakonni ga jama’ar da ke yankin da wutar dajin ke ci, kuma sakonnin za su rika umartar mutane su fice daga yankin, domin ba mu da tabbacin za samu iya ba su kariya
Yanayin zafin ana tunanin zai haura sama da digiri 20 na ma’aunin Celsius a gobe Juma’a, wanda zai kawo karshen ruwan sama da yanayi mai sanyi da ya ba da wani dan lokaci na nunfasawa ga ma'aikatan kashe gobara
Wannan karin yanayi na zafi da aka samu, ya sa hukumomin jihar ta Victoria, suka kara tsawaita dokar ta-bacin da suka ayyana a makon da ya gabata zuwa tsawon kwanaki biyu
Kasar Iran ta harba makamai masu linzami fiye da goma da safiyar yau Laraba, akan wasu cibiyoyin sojin saman Iraki guda biyu da sojojin Amurka ke amfani da su, wannan wani mataki ne da ya biyo bayan barazanar da shugabannin Iran suka yi na maida martani kan Amurka, saboda hari ta sama da Amurka ta kai, wanda yayi sanadiyyar kisan wani babban kwamandan sojin Iran
Shugaban Addinin Iran Ayatollah Ali Khamenei ya kira matakin kai harin da Iran ta yi a matsayin wani “babban bugu” ga Amurka, kuma ya ce ya kamata a kawo karshen "kasancewar Amurka ta rashin dacewa" a yankin
Daga baya Shugaban Iran, Hassan Rouhani a shafin sa na twitter ya kara da cewa "matakin karshe da Iran zata dauka" kan kisan kwamandan dakarun juyin juya halin Iran Kassem Soleimani" shine su kori dukkan sojojin Amurka daga yankin
Ana sa ran Shugaban Amurka Donald Trump zai maida martani akan harin makaman masu linzami da Iran ta kai a cikin wata sanarwa yau Laraba
A halin da ake ciki kuma, Gwamnatocin kasashen duniya sun yi kira ga Amurka da Iran akan su sassauta zaman fargaban dake faruwa tsakaninsu, biyo bayan wasu jerin hare-hare kan junansu a Iraki
Shugabar tarayyar Turai ta EU Ursula von der Leyen ta ce "Rikicin na yanzu ba yankin kawai ya shafa ba, har ma da sauran kasashe, kuma dole ne a kawo karshen amfani da makamai ko karfin soja don samar da damar hawa teburin sulhu
" Ta kuma ce "ana bukatar mu yi duk abinda ya dace don sake maido da tattaunawa tsakanin kasashen, kuma wannan kiran ba zai taba yin yawa ba
A yau Laraba Sakataren Harkokin Wajen Burtaniya Dominic Raab ya yi Allah wadai da harin makamai masu linzami da Iran ta kai kan cibiyoyin jiragen saman na Iraki guda biyu da sojojin Amurka da kuma dakarun hadin gwiwa ke amfani da su, ciki har da sojojin Birtaniyya
Kasar Iran ta harba makamai masu linzami fiye da dozin guda kan akalla sansanonin sojin saman Iraki da sojojin Amurka ke zaune, a cewar ma'aikatar tsaron Amurka ta Pentagon
Mai magana da yawun Pentagon ya ce a bayyane yake an harba makaman ne daga kasar Iran
Ya zuwa yanzu dai babu tabbacin mutum nawa aka kashe, amma Pentagon ta ce tana aiki wajen tantance yawan barnar da aka yi
Kai hare-hare da rokoki irin wannan abu ne da aka saba gani a Iraki, wanda hakan salo ne na ‘yan bindigar da Iran ke marawa baya a yankin
Sansanin al-Asad dai yana lardin Anbar, a baya ya taba zama cibiyar mayakan ‘yan ta’adda, yanki ne da kungiyar ISIS ta taba kwace ikon manyan birane irin su Fallujah da Ramadi da dai sauran wasu garuruwa, kuma har yanzu ta na samun goyon baya
Babu wata kungiyar da ta fito ta dauki alhakin hare-haren, amma kamfanin dillancin labaru na AP ya bayar da rahotan cewa gidan talabijin mallakar kasar Iran ya ce kasar ta kaddamar da wasu hare-haren makamai kan sansanonin sojin
Mutum akalla 32 ne suka mutu, baya ga wasu 190 da suka ji raunuka sanadiyyar turereniyar da ta auku a wurin jana’izar babban kwamandan sojin Iran, Qassem Soliemani, a cewar kafafen yada labaran gwamnatin Iran a yau dinnan Talata
Dubun dubatar mutane ne suka dunguma zuwa Kerman, garinsu marigari Soliemani, don masa jana’iza da kuma ban-kwana, bayan wata hidima makamanciyar wannan da aka yi a wannan makon a Tehran, da Qom, da kuma Ahwaz
Kafafen yada labaran na gwamnati sun ce saboda wannan turmutsitsin har sai da aka dage jana’izar
Kisan Soliemani da Amurka ta yi makon jiya a wani harin jirgin sama ya janyo fargabar yiwuwar a fuskanci fadadden tashin hankali, yayin da Amurka da Iran ke ci gaba da barazanar daukar tsauraran matakai kan juna
Tun da farko a yau din Talata, Jagoran Rundunar Juyin Juya Halin Iran Hossein Salami, ya yi barazana ta baya-bayan nan ta mayar da martanin soji saboda harin da Amurka ta kaddamar a wajen filin jirgin saman Iraqi da ke birnin Bagadaza
A halin da ake ciki kuma Ministan Harkokin Wajen Iran, shi ma ya yi wani sabon gargadi ga Amurka, saboda kashe baban janar din Iran din da ta yi
Mohammad Javad Zarif ya yi wannan barazanar ce yayin wani jawabi a wata tattaunwar da aka yi a birnin Tehran a yau dinnan Talata, wanda ya samu halartar wasu manyan ‘yan siyasa da ma’abota ilimi na yankin
Mohammed Javad Zarif ya ce, “Labudda, Amurka za ta fuskanci takamammiyar ramuwar gayya, a lokaci da kuma wurin da hakan zai ma ta zafin gaske, saboda abin da ya kira rashin hankalin da ta nuna
Jana’izar ta Soleimani, wadda ta ga cincirindon jama’a a garin haihuwarsa, ta kawo karshen matakai daban daban na makokin da aka yi a sassa da dama na kasar a cikin kanakin da su ka gabata
Wasu Kasashen Yamma dake kawance da Amurka da suka hada da Faransa, Jamus, da Birtaniya sun bukaci sulhu tsakanin Amurka da Iran
Kasashen Turai kawayen Amurka sun yi kira ga bangarorin biyu na Amurka da Iran da su maida wukaken su kube, biyo bayan alwashin da Iran ta yi na maida martani a kan kisan babban kwamandan ta Qassem Soleimani da Amurka ta yi a Iraqi
Zanga-zanga ta barke a duk fadin gabas ta tsakiya, a daidai lokacin da kungiyar NATO ta jingine shirin horarwa a Iraqi, a yayin da ake kara fargabar yaduwar tashe-tashen hankula
Duk da yake Amurka ba ta sanar da kawayen na ta na turai ba kafin kai harin akan kwamandan na Iran, Prime Ministan Britaniya Boris Johnson, ya ce kasar sa “ba za ta yi alhinin mutuwar Soleimani ba”
Ba Amurka kadai ba, Britaniya ma na cikin kasashen da suka ji jiki a hannun sa, in ji Darakta-Janar na cibiyar ayukan gidan sarautar Britania, Karen von Hippel
Qassem Soleimani ne ke da alhakin mutuwar daruruwan sojojin Amurka da wasu kasashen yammaci, ciki har da Britania”
Kasashen Britania da Faransa da Jamus, a jiya Litinin sun fitar da wata sanarwa ta hadin gwiwa, inda suke kira ga bangarorin 2 da su kai zuciya nesa su kuma nuna halin dattako
U, ta gayyaci ministan harkokin wajen Iran Mohammad Javad Zarif zuwa Brussels, a kokarin ganin an dakile rikicin
Mutane da dama sun taru a Tehran babban birnin kasar Iran yau Litinin don nuna juyayin mutuwar Janar Qassem Soleimani, yayin da wanda ya maye gurbinsa ya sha alwashin daukar fansa akan harin da Amurka ta kai wanda ya hallaka shi, a kuma daidai lokacin da shugaban Amurka Donald Trump ke barazanar kai hari kan wuraren tarihin Iran idan har kasar ta mayar da martini
“An kyalesu su kashe mutanenmu da azabtar da su da kuma dasa boma bomai a gefen hanya dake hallaka mutanenmu, kana mu ba mu da iko mu kai hari kan cibiyar al’adunsu, hakan ba za ta yi wu ba", in ji shugaba Trump a yayin wata ganawa da ya yi da manema labaru a cikin jirgin saman Air Force One a daren jiya Lahadi
Shugabar majalisar wakilan Amurka, Nancy Pelosi ta fada a cikin wata wasika da ta turawa abokan aikinta na jam’iyyar Democrat cewa, majalisar za ta cimma wata matsaya game da yadda za su rage karfin ikon da Shugaban yake da shi akan daukar wani matakin soji akan Iran
Pelosi ta kwatanta harin na makon da ya gabata a matsayin “takalar fada” kana ta kuma ce zai jefa dakarun Amurka cikin hadari ya kuma kara ruruta wutar takaddama da ke tsakanin Amurka da Iran
Majalisar Dokokin Iraqi ta yi kira ga gwamnati a jiya Lahadi cewa ta kori dakarun Amurka dubu 5,200 daga kasar domin kalubalantar harin da Amurka ta kai da jirgi marar matuki da ya kashe babban sojan Iran a filin saukar jirage na Bagadaza
Majalisar Dokokin mai rinjayen Shi’a ta kada kuri’a a kan kudurin dake kiran gwamnatin wucin gadin ta kawo karshen yarjejeniyar fahimtar juna a kan jibge rundunar hadaka da Amurka ke jagoranta a kasar
Kakakin Majalisar Iraqi Mohammed al Halbousi, ya ce bai yiwuwa a dakatar da yarjejeniyar ba tare da bada wa’adin shekara guda na yin hakan ba
Sakataren harkokin wajen Amurka Mike Pompeo ya bayyana shakku kan batun korar sojojin Amurka, ya fadawa labaran Talabijin na Fox cewa, ya na da kwarin gwiwa mutanen Iraqi suna so Amurkawan su ci gaba da zama a wurin
Mai Magana da yawun ma’aikatar harkokin wajen Amurka Morgan Ortagus, ta ce Amurka ta yi nadama da wannan shawarar Iraqi kuma tana jira ta samu karin bayani a kan batun barin kasar a dokance
Ta ce Amurka tana kira ga Iraqi da ta sauya tunaninta
Rahotanni na nuna cewar farashin danyen mai ya tashi a kasuwar mai ta duniya, sakamakon kisan da kasar Amurka ta yi wa babban jami'in sojan kasar Iran, Qasseem Soleimani
Farashin danyen mai dai yanzu ya tashi da kusan Dalar Amurka uku, inda kowace ganga daya ta haura dala $69
Kawo yanzu masu sharhi kan al'amuran yau da kullum na duniya sun yi gargadin cewar wannan matsalar za ta iya haifar da fargaba a Yankin Ta Gabas ta Tsakiya, tare da kawo cikas ga batun samar da man fetur a fadin duniya, wakilinmu na yankin Naija Delta Lamido Abubakar, ya tattauna da Idris Mikati wani mai sharhi kan al'amurran yau da kullum na duniya a Gabas Ta Tsaya, wanda ya lura cewa a duk lokacin da aka samu tashin hankali irin wannan farashin man kan tashi saboda tsaron abin da ne iya biyo baya
Mikati ya ce akwai fargabatar cewa idan aka fara yaki, jiragen dakon mai ba za su iya jigilar mai daga Gabas Ta Tsakiya zuwa yammacin duniya ba
Wannan shi ya sa mai ya fara tsada, in ji shi
Ya ce kodayake bai dace b aka yi murna saboda wani bala’in da ya abka ma wasu mutane zai amfane ka, a bayyane ta ke cewa rigimar Amurka da Iran za ta amfani Najeriya ta fuskar tattalin arziki
Ga wakilinmu a yankin Naija Delta da cikakken rahoton:
Dubban masu zaman makoki ciki har da Farai Ministan Iraqi Adel Abdel Mahdi da yau Asabar sun halarci shirye-shiryen jana'izar babban kwamandan zaratan sojojin juyin-juya hali na Iran, Qassem Soleimani da kwamandan sojin Iraqi Abu Mahdi al-Muhandis da kuma shugabannin sojojin Iraqi takwas wadanda suka mutu ranar Juma’a a harin da Amurka ta kai ta sama filin jiragen Baghdad
Soleiman dai shine aka auna a harin da Amurka ta kaddamar
Shugaban Amurka Donald Trump ya ce shi ne ya bayar da izinin harin kan Soleimani domin ya dakatar da wasu hare-hare da ya ce shi Soleimani din ke shiryawa kan Amurkawa dake yankin
Dayawa daga cikin masu zaman makokin yau Asabar sun saka bakaken kaya ne, kuma suna dauke da tutocin kasar Iraqi da ta sojojin juyin-juya halin da Iran ke marawa baya
Wasunsu na kiran “Mutawa ga Amurkawa”
Iran dai ta yi alkawarin mayar da martani, lamarin da ya sa shugabannin duniya ke kira da a kwantar da hankali, wadanda ke tsoron yaki kan iya barkewa a yankin
Bayan da Amurka ta kai wani hari da ya yi sanadiyyar mutuwar kwamandan zaratan sojojin juyin juya hali na Qud, Oassem Soleimani, Iran ta sha alwashin mayar da martani
Ministan Harkokin Wajen Iran, Mohammad Javad Zarif, ya kira kisan Janar din a matsayin keta 'yancin Iran da kuma aikata harin ta’addanci akan kasar
Duk da dai cewar ma’akatar tsaro ta Amurka ta kare harin in da ta cewa, Janar din na da niyyar kai hare-hare kan jami’an diplomasiyya da ke Iran, shi dai shugaban Iran Hassan Rouhani ya ce, "tabbas, ba shakka, Iran da sauran kasashen duniya za su mayar da martani
Ita kuwa, Shugabar Majalisar Wakilan Amurka, Nancy Pelosi, ta yi Allah wadai da harin inda ta ce an kai shi ne ba tare da tuntubar majalisar ba
Kuma a cewarta, wannan harin zai iya janyo karin rikice-rikice wadanda ba a bukata yanzu a duk fadin Duniya
Kungiyoyin masu bore da Iran ke marawa baya, wadanda suka mamaye ofishin jakadancin Amurka a Iraqi, sun janye daga harabar ofishin, bayan da suka kwashe kwana biyu suna zanga zanga a wurin
Hakan na faru ne, yayin da hukumomin Tehran da takwarorin aikinsu na Washington ke jefawa juna kalamai masu cike da barazana
Gabannin hakan, jami’an tsaron Amurka sun yi ta amfani da borkonon tsohuwa da harsashen roba akan daruruwan masu zanga zangar, a lokacin da suke ta jefa duwatsu akan ginin ofishin jakadancin na Amurka da ke Bagadaza, babban binin kasar ta Iraqi
Masu zanga zangar, sun fara boren ne a ranar Lahadin da ta gabata, domin nuna fushinsu kan wasu hare-haren sama da dakarun Amurka suka kai, akan mambobin kungiyar Kataeb Hezbolla masu ta-da kayar baya
Amurka ta ce hare-haren martani ne kan kashe wani ma’aikacin kwantiraginta da mayakan suka yi a makon da ya gabata
Firai ministan Isra’ila Benjamin Netanyahu ya ce zai nemi majalisar dokoki ta bashi kariya daga gurfanar da shi gaban shari’a akan zargin cin hanci da rashawa, matakin da ka iya hana yi masa shari’a har sai bayan zaben watan Maris
Netanyahu ya fuskanci zarge-zarge da dama, ciki har da zargin karban manyan kyautuka da kuma yin alfarma a harkokin siyasa domin bada labarai masu dadi a kansa
Yana dai bayyana kansa da wanda ake yi masa bita da kullin siyasa
Ina da niyar neman kariya saboda ina sadaukar da rayuwata domin ku mutane Isra’ila, inji Netanyahu a wani jawabinsa na telabijin a jiya Laraba
Yace amma akwai mutane da basu kaunata sun aikata manyan laifuka kuma suna da kariya har tsawon ransu
Yace wadannan mutane ‘yan lelen kafafen yada labarai ne ‘yan kuma bangaren hagu
Wani kwamitin majalisar dokoki ne zai yanke shawarar gabatar da batun bada kariyar ga majalisar baki daya domin kada kuri’a a kai, amma babu wannan kwamiti saboda babu gwamnati a yanzu
Ba za a iya shari’a a kan zargin rashawar ba har sai an kammala batun bada kariyar
A yau Laraba Jami’an tsaro, sun harba barkonon tsohuwa domin tarwatsa masu zanga zanga a bakin ofishin jakadancin Amurka da ke Bagadaza, zanga zangar da mayakan da ke samun goyon bayan Iran ke gudanarwa, wacce ta shiga yini na biyu a yau
Da dama daga cikin masu zanga zangar sun kafa tantuna a bakin ofishin inda suka kwana a waje, bayan da a jiya Talata suka yi nasarar ketare shingen da ke bakin ofishin, suka yi ta cinna wuta
Shugaban Amurka Donald Trump a jiya Talata, ya ce zai rike Iran akan duk wata barna da ta faru ko wani rauni da aka ji wa wani a ofishin
Amma ya kuma yabawa jami’an tsaron Amurka da suka kare ofishin jakadancin
“Ina ga sun yi kokari, dakarunmu sun yi abin a zo a gani, kuma sun isa wurin cikin dan kankanin lokaci
Sai dai yayin da yake ganawa da manema labarai da yammacin jiya Talata, Trump ya kore yiwuwar fadawa Iran da yaki
Tsohon Shugaban Kamfanin kera motocin Nissan, Carlos Ghosn, ya fada yau Talata, cewa, ya tafi Lebanon don guje ma abin da ya kira, "rashin adalci da bita da kullin siyasa" a Japan, inda yake fuskantar, tuhume-tuhume da yawa, na almundahanar kudi
"Yanzu a Lebanon na ke, kuma ba za a sake tsare ni, a murdadden tsarin shari'ar Japan ba, inda ake ayyana laifi bisa hasashe, ake yawan nuna banbanci, ake kuma danne hakkokin bil'adama, wanda hakan, ya yi matukar saba ma nauyin, da ya rataye a wuyar Japan, a karkashin dokar kasa da kasa, da kuma yarjajjeniyoyin, da ya kamata, ta mutunta,” in ji shi
An sha kama Ghosn, tun bayan da aka fara tsare shi, a watan Nuwamban 2018, amma aka sake shi, kan beli
Ko da aka sake shi, an bukaci, ya ci gaba da zama a Japan, kuma a cikin sanarwarsa, ba ta yi bayanin yadda ya bar kasar ba
Ghosn dan ƙasar Faransa, Brazil da Lebanon ne
Lauyansa, Junichiro Hironaka, ya fada wa manema labarai, a yau Talata, cewa, har yanzu, lauyoyinsa, na shari'a, su na rike da dukkan fasfo din Ghosn, kuma ya yi mamakin ficewar Ghosn
Ghosn ya musanta zargin da ake masa
A yau Litinin ne wata kungiyar da Iran ke mara wa baya ta yi gargadin cewa, za ta mai da martani kan Amurka bisa hare-haren saman da ta kai wasu sansanoninta a Iraqin da Syria wadanda suka yi sanadin mutuwar mutum 25
Wannan jan kunnen da Kataeb Hezbollah ta yi, ya biyo bayan sukar da Ministan Ma’aikatar Harkokin Wajen Iran din ya yi akan harin da Amurka ta kai, wanda ya ce Amurka ta take hakkin kasar Iraki a matsayinta na kasa mai-cin gashin-kanta, kuma yin hakan aikin ta’addanci ne
Sakataren tsaron Amurka Mark Esper, ya tabbatar da kai wadannan hare-hare a yayin da yake amsa tambayoyin manema Labarai da yammacin jiya Lahadi
A cewarsa, jiragen yakin Amurkan sun far ma wasu sansanonin kungiyar Kataeb Hezbollah guda uku a yammacin Iraqi da wasu biyu a gabashin Syria
Amurka ta kai wadannan hare-haren ne a matsayin maida martini bayan wani harin da aka kai kan sansanin sojan Iraqi a arewacin kasar ya rutsa da wani ma’aikacin kwantiragin ma’aikatar tsaron Amurka
Wani harin roka da aka kai a bikin yaye mayakan ‘yan awaren kudancin Yemen yayi sanadiyyar mutuwar kimanin mutane 10, ya kuma raunata wasu gwammai
Wani mai magana da yawun mayakan da ke hadin gwiwa da Saudi Arebia ya zargi mayakan Houthi da ke da goyon bayan Iran a Yemen da hannu a kai harin
Wadanda suka tsira sun taimakawa wadanda suka raunata daga harin na roka, a kusa da wata rumfar ‘yan kallo a wajen bikin yaye dakarun mayakan ‘yan awaren
Wani hoton bidiyo ya nuna fashewar rokar sa’adda ta daki rumfar ‘yan kallon
Irin wannan harin da mayakan na Houthi suka kai a watan Agusta, ya kashe babban kwamandan mayakan, Janar Munir Mahmoud Mashali
Majed Al Shouaiby, shine mai magana da yawun dakarun tsaro ya shaidawa kafar yada labaran larabawa cewa, ‘yan Houthi sun harba roka a kan faretin dakarun daga bangaren Arewacin garin Dhalea, inda aka kai harin
Sai dai kawo yanzu mayakan na Houthi basu dauki alhakin kai wannan harin ba
Wani jirgin saman kasar Kazakhstan wanda ke dauke da mutum 90 ya yi hadari da safiyar yauJuma'a, jim kadan bayan tashinsa
Mutum 12 ne dai suka rasa rayukansu, yayin da fiye da mutum 20 suka samu munanan raunuka a cewar hukumomin kasar
Hukumar harkokin sufurin jiragen saman farar hular kasar, ta bayyana a wata sanarwar da ta fitar cewa, jirgin na kamfanin jiragen saman Bek Air ya buge wata katanga da wani gini mai hawa biyu bayan ya tashi daga filin jiragen saman Almaty
Sakamakon haka, hukumomi suka dakatar da tashin dukkanin jiragen kamfanin na Bek Air da kuma jirage kirar Fokker 100 a kasar, har sai an gudanar da bincike kan lamarin
An gaggauta ficewa da Prime Ministan Isra’ila Benjamen Netanyahu a dandalin jawabai, a wani gangamin yakin neman zabe a birnin gabar teku na Ashkelon da ke kudancin kasar ta Isra’ila, bayan da aka harba wata roka daga Zirin Gaza da yammacin jiya Laraba
Na’urar garkuwa daga manyan makamai ta tare roka daya da aka harbo daga Gaza, a cewar rundunar sojin Isra’ila
An kai Netanyahu da matar sa Sara a wata maboya da ke kusa a yayin da rokar ta ke kara
Daga bisani ya koma domin iyar da jawabin sa a gangamin
Shugaban na Isra’ila yana yakin neman zabe ne gabanin zaben fitar da gwani a yau Alhamis, inda zai fafata da dadadden abokin adawar sa Gideon Saar, a shugabancin jam’iyyar Likud
Haka kuma yana fuskantar babban zabe na 3, shekara daya bayan sakamakon zaben watannin Afrilu da Satumba, sun nuna zai sake gwabzawa da Benny Gantz, a yayin da cikin su ba wanda ya sami isassun kuri’un da zai kafa gwamnati
A watan da ya gabata, an tuhumi Netanyahu da laifin zamba, cin hanci da cin amanar kasa a kararraki 3 daban-daban
To amma ya jaddada musanta dukkan zarge-zargen
Dubban ‘yan Iraqi sun gudanar da zanga zanga jiya Litinin a babban birnin kasar Bagadaza da kuma wasu sauran bangarorin kasar, bayan da ‘yan siyasa suka kasa cimma wa’adin da aka debar musu na daren jiya don su bayyana sunan sabon Firai Ministan kasar
Zanga zangar kin jinin gwamnati ta ratsa babban birnin kasar da kuma kudancin kasar wanda ‘yan Shia’a suke da rinjaye tun a watan Oktoba, inda mutane suke zanga zanga akan cin hanci da rashawa, rashin ababen more rayuwa da rashin aikin yi
Shugaba Barhama Salih da ‘yan majalisa sun kasa cimma matsaya a wa’adi da dama da aka basu don su sanar da sabon firai Minista, biyo bayan ajiye aiki da Adel Abdul Mahdi ya yi a watan da ya gabata
Mahdi da gwamantin sa sun amince za su ci gaba da zama a matsayin gwamnatin rikon kwarya har sai an amince da sabon Firai Minista
Ajiye aikin da Mahdi ya yi har yanzu bai gamsar da masu zanga zangar kin jinin gwamnati ba wadanda suka ce wannan bai wadatar ba a samu wani sabon Firai Minista ya ja ragamar kasar
Suna neman a samu canje canje gaba daya a tsarin siyasar kasar da aka kakaba musu bayan da Amurka ta mamaye kasar a shekarar 2003, wanda suka ce yana cike da cin hanci, kana bai magance komai ba wajan taimakawa Iraqi duk da irin arzikin man da kasar take da shi
Wata Kotu a kasar Saudiyya ta zartar da hukuncin kisa kan wasu mutane biyar da kuma wasu su uku da aka tusa keyarsu zuwa gidan kaso dangane da kisan gillar da aka yi wa dan jaridar nan dan asalin kasar Saudiyya mai suna Jamal Khashoggi a bara
A wata sanarwar da ya fitar, mai shari’ar ya ce an zartar da hukuncin ne akan wadanda suke da hannu a kitsa kisan da kuma wadanda suka aikata kisan
Shalaan al Shalaan, mataimakin mai shigar da kara a kasar Saudiyya, ya ce, wadannan mutane ne da suke da hannu dumu-dumu a kisan marigayin, Allah ya jikansa"
Su dai wadanda aka tusa keyarsu zuwa gidan kaso, an yi haka ne bisa kama su da laifin kin tona laifin
An yanke hukuncin a yau Litinin, bayan da yawancin lokuta aka yi ta zaman sauraren ba'asi a cikin sirri, inda aka wanke Saul-al-Qahtani, tsohon babban hadimin yarima mai jiran gado Mohammad Bin Salman daga kisan Kashoggi
Kashoggi, wanda yake yi wa jaridar Washington Post rubutu, mai sukar gwamnatin Saudiyya kuma, an yi mashi kisan gilla bayan haka aka yi gunduwa-gunduwa da gawarsa a karamin ofishin jakadancin kasar da ke birnin Istanbul a watan Oktoban shekarar 2018
Firai Ministan Indiya Narendra Modi ya maida martanin kariya a kan da’awar da masu sukar sabuwar dokar zama dan kasa da suke zargin nuna wariya ne ga Musulmai, a wani gangamin yakin neman zabe a New Delhi, a daidai lokacin da ake ci gaba da zanga-zanga a kasar
Modi yana jawabi ne a taron kaddamar da yakin neman zaben jam’iyyar sa ta BJM na zaben majalisar dokoki da za’a gudanar a watan Fabrairu mai zuwa, yayin da kai tsaye ya dauko zancen dokar mai cike da cece-kuce
“Majalisar wakilai da kuma dattawa, da ma dukkan daukacin ‘yan majalisa sun ba da gudummuwa wajen tabbatar da wannan doka domin kyautata rayuwar jama’ar kananan kabilu, da kuma wadanda aka ci zarafinsu
“Ya kamata ku girmama majalisar dokokin kasar ku, ku kuma girmama ‘yan majalisun da jama’a suka zaba”, a cewar Firai Minista Modi
Fiye da mutane 20 ne suka rasa rayukan su a fadin kasar, a arangama da ‘yan sanda, tun sa’adda majalisar dokoki ta zartar da dokar mai cike da wariya da nuna bambancin a farkon watan Disamba 2019
Dokar za ta bada dama ga mabiya addinin Hindu, da Kiristoci, da ma wasu addinai marasa rinjaye da suka shiga kasar a ta haramtacciyar hanya, da su kasance ‘yan kasa, idan har zasu iya tabbatar da cewa an gallaza musu akan bambancin addini, a kasashen da ke da rinjayen Musulmai kamar Bangladesh, Pakistan da Afghanistan
Sai dai sabuwar dokar bata hada da Musulmai ba marasa rinjaye a kasar
Hukumar Lafiya ta Duniya (WHO) ta ce rashin tsaro da kuma rashin iya kai wa ga wasu yankunan Jamhuriyar Dimokradiyyar Congo, su ne manyan matsalolin da ke kara kawo cikas ga yunkurin dakile cutar Ebola a kasar
Alkaluman da aka samu a baya-bayan nan a kasar sun nuna cewa mutum 3,354 ne suka kamu da cutar, yayin da mutum 2,218 suka rasa rayukansu
Jami’an lafiya dai na ta kara damuwa ganin cewa hannun agogo na iya komawa baya game da ci gaban da aka samu wajen dakile cutar ta Ebola a yankunan Kivu ta Arewa da Ituri saboda ci gaba da fada da ake yi tsakanin kungiyoyin mayaka da dama
Hukumar Lafiya ta Duniya ta ce an kawar da wannan mummunar cutar daga yankuna 25 da ke fama da ita
Daraktan shirin dakile cututtuka na WHO Michael Ryan, ya ce “abin mamaki ne yawan karuwar da ake ta kara samu a yankin Arewacin Kivu, a cikin makon da ya gabata kawai, mutum 27 sun kamu da cutar"
Kasar Saudiyya, ta kasance daya daga cikin wasu kasashen da suka kaurace wa wani taron kwanaki hudu da aka shirya za a yi a Kuala Lumpur, domin duba kalubalen da duniyar Musulunci ke fuskanta
Firai Ministan Malaysia, Mahatir Mohamad ne ya shirya taron, inda ake so a tattauna kan batutuwa kamar na halin da Musulmin Uighur ke ciki a Lardin Xinjian da ke China
Ana zargin hukumomin China da tsare miliyoyin ‘yan kabilar ta Uighur wadanda Musulmi ne, a wasu sansanoni ba da son ransu ba, zargin da Chinan ke musantawa
Ita dai Saudiyya ta kaurace wa zaman ne saboda a cewarta, taron na gudana ne, ba tare da yawun kungiyar kasashen Musulumi ta OIC ba, wacce ke da hedkwata a Jedda
A jiya Laraba kungiyar ta OIC, ta fitar da wata sanarwa, inda ta ce, irin wadannan taruka na kassara ayyukanta da na Musulunci
An dai tsara Firai Ministan Pakisatan, Imran Khan zai halarci taron, amma ya janye bayan da Saudiyya ta tursasa shi da kada ya je, kamar yadda rahotanni suka bayyana
Sai dai kasashe irinsu Iran, Turkiyya, Qatar, wadanda ba sa dasawa da Saudiyya, na halartar wannan taro
“Me ya hada biri da gada,” dadadden karin magana ne a harshen Hausa, wanda akan yi amfani da shi a harkokin yau da kullum, domin kore alaka tsakanin wasu abubuwa biyu
Amma a dalilin wannan labari mai ban al’ajabi, za mu iya cewa, “me ya hada biri da girbi a gona?
Yero, wacce ta yi tattaki zuwa kasar Thailand a kwanakin baya, ta ziyarci wani tsibirin da ake kira Koh Samui, wanda al’umarsa ke amfani da biri domin cire amfanin gona
Ba kamar yadda ala’adar noma take a wasu sassan duniya ba, misali, yadda mutane ke girbi da kansu ko kuma su yi amfani da wani nau’in injin domin cire amfani gona, a tsibirin Koh Samui Thailand, wanda Allah ya yalwata da bishiyoyin kwakwa, birrai ne ke girbin kwakwar
Mafi yawan mutane sai sun daura igiya su hau saman itacen su kado kwakwar, sannan su sakko, su sake hawan wani itacen
“Biri ya fi sauri, shi ba sai ya hau ya kuma sauka akan bishiya ba, zai yi tsalle ne daga wata bishiya zuwa wata, hakan kuma na matukar saukaka mana ayyukanmu
” Inji wani mai kula da wata gonar kwakwa da bai bayyana wa Muryar Amurka sunansa ba
Akan daura igiya a jikin birin, sai a sake shi ya hau bishiyar - dabarar dauren shi ita ce, a samu damar sa ido akansa, domin kada ya shagala
Kuma cikin ‘yan dakikoki, zai dane bishiyar, ya tsinko kwakwar ya hurgo ta kasa
Dukkanin gonakin da ake noman kwakwa a yankin, da birrai suke amfani wajen yin girbi, sabanin yadda ake amfani da su a sauran sassan duniya
Ko da yake, kamar yadda bincike ya nuna, akwai wasu a yankin da suke amfani da mutane ko injina wajen girbin kwakwar
Binciken da ma'aikaciyar Muryar Amurka ta gudanar, ya nuna cewa, akan horar da birran ne a wani wuri, kan yadda za su rika tsinko kwakwar, idan suka kware sai a fara tura su gonaki
A kasashe da dama, har da wadanda ke nahiyar Afirka, akan ajiye biri ne a gida kawai a matsayin ado ko a kai shi gidan namun daji domin masu ziyara su biya kudi su shiga su yi kallo
A wasu lokuta akan yin amfani da shi wajen nishadantarwa
Amma a Koh Samui, tsibirin da ke zaune a can gefen gabashin gabar tekun kasar ta Thailand, birrai abokan harkar noma ne
“Wannan dadaddiyar al’ada ce ta noman kwakwa da muka jima muna amfani da ita, kuma har ta zama mana jiki ma
Koh Samui, shi ne tsibiri na biyu mafi girma cikin tsibiran da kasar ta Thailand ke da su, wadanda masu yawon shakatawa daga sassan duniya ke kai ziyara
Kungiyar Amnesty International ta ce, hukumomi a Iran na ci gaba da “mummunar danniya,” biyo bayan zanga-zangar da aka gudanar a duk fadin kasar wadda ta yi sanadin mutuwar akalla mutane 304
A wata sanarwar da hukumar ta fitar a yau Litinin, kungiyar mai kare hakkin bil-Adama wacce ke da hedkwata a birnin London, ta ce hukumomin kasar suna “kame irin na mugunta,” inda su ke damke dubban masu zanga-zanga, ‘yan jarida, ‘yan rajin kare hakkin bil adama, da dalibai, da “nufin hana su kalubalantar mulkin kama-karya,” da Iran ke yi
A tsakiyar watan Nuwamba ne zanga-zangar ta barke, bayan da gwamnati ta yi shelar karin farashin mai a daidai lokacin da ake fama da radadin takunkumin da Amurka ta kakaba wa kasar
Zanga-zangar kin jinin dokar zama dan kasa a India ta rikide zuwa tashin hankali a ranar Lahadi, sa’adda ‘yan sanda suka shiga ginin wata jami’a suka harba barkonon tsohuwar ga daliban da ke zanga-zangar
Daliban jami’ar Islama ta Millia, sun ce ‘yan sanda sun harba musu hayaki mai sa hawaye a cikin dakin karatu, kana kuma suka doki wasu dalibai da sanduna, kafin su toshe dukkan kafofin shiga jami’ar
Akalla dalibai dozin biyu ne ke karbar kulawa da magani a asibitin Delhi
Shugabannin dalibai sun zargi wadansu daga waje da tada tarzoma, inda suka ce a wata sanarwa, sun shirya zanga-zangar lumana ne kawai ba tashin hankali ba
Sai dai da sanyin safiya kuma an kona motocin safa uku
‘Yan sanda sun ce an kuma raunata jami’an su shida a yamutsin
Akalla tashoshin jiragen kasa 15 ne aka rufe a ranar Lahadi sakamakon tarzomar
Masu rajin kare hakkin bil’adama sun yi kira a shafin sadarwa na Twitter, da a yi zanga-zanga a wajen ofishin ‘yan sanda, inda suke bada sanarwar yadda za’a yi tafiya a hadu a wajen, duk da yake an rurrufe tashoshin sufurin
An ruwaito cewa kusan masu zanga-zanga dubu daya suka fantsama akan tituna a ranar Lahadi da ta gabata
Koriya ta Arewa ta ce ta gudanar da wani gwaji mai muhimmanci a wata tashar harba tauraron dan Adam domin ‘kara karfin makamin Nukiliyarta
Gwajin makamain da Koriyar ta yi na zuwa ne gabannin cikar wa’adin zuwa karshen shekarar nan da kasar ta sakawa kanta, kan cewa Amurka ta sassauta matsayarta kan tattaunawar Nukiliya, a tsakiyar barazanar da take yi na dawo da gwajin makamai masu linzami masu cin dogon zango ko gwajin Nukiliyar ta
Kamfanin dillancin labaran Koriya bai fadi irin makamin da aka gwada ba na yau Asabar, haka kuma bai fitar da hotuna ba
Koriya ta Arewa ta yi gwajjin makamai masu linzami masu cin gajeran zango har 13 tun watan Yuni
Masu nazari dai sun yi hasashen cewa nan bada dadewa ba Koriyar za ta yi amfnai da tashar Sohae wajen harba tauraron dan Adam sararin samaniya ta hanyar amfani da fasahar harba makamai masu cin dogon zango
Karkashin dokokin Majalisar Dinkin Duniya an haramtawa Koriya ta Arewa duk wasu ayyukan makamai samfurin ballistic, amma a baya tana yin amfani da su ta hanyar fakewa da abin da ta kira ayyukan tauraron dan Adam wajen yin amfani da fasahar makamai masu cin dogon zango
A yau aka kada kuri’a a Birtaniya, a wani zabe da sakamakonsa, zai samar da maslahar da aka jima ana jira, a yunkurin da kasar ke yi na ficewa daga kungiyar tarayyar turai
Tun a shekarar 2016 al’umar kasar ta amince da wannan shiri bayan wani zaben raba-gardama da aka yi a shekarar 2016
Kamfen din da Firai Ministan Boris Johnson, ya sa a gaba, ya mayar da hankalinsa ne kan taken “Get Brexit Done” – wato – mu tabbatar da yiwuwar ficewar Birtaniya daga tarayyar ta turai
Johnson na kuma fatan idan jam’iyyarsa ta Conservative ta samu rinjaye a majalisar wakilan kasar, hakan zai ba shi damar sake gabatar da wani tsari da majalisar ta yi fatali da shi a baya, kan yadda Birtaniyar za ta fice daga kungiyar ta EU
Kokarin da Firai ministan ke yi shi ne, ya ga ya cimma wa’adin ranar 31 ga watan Janairu da aka shata kasar za ta fice daga tarayyar
An kashe mutum daya a rikicin da ya barke a arewa maso gabashin Indiya a yau Alhamis yayin zanga-zangar adawa da sabuwar dokar tarayya da za ta ta yi sassauci ga wasu tsiraru ciki har da Musulmai daga wasu kasashe makwabta, 'wajen ba su yancin zama 'yan kasar India
Firai minista Narendra Modi, ya ce dokar da za ta yi kwaskwarima ga dokar zama dan kasa, wanda majalisar dokoki ta amince da ita a ranar Laraba, an yi ta ne domin kare tsirarun kabilu daga Bangladesh, Pakistan da Afghanistan
Amma dubban masu zanga-zanga a jihar Assam, wadanda ke da iyaka da Bangladesh, sun ce matakin zai bude yankin ga ambaliyar masu shigowa da bakin haure daga kasashen waje
Wasu kuma sun ce babbar matsalar sabuwar dokar ita ce ta saba wa tsarin mulkin Indiya ta hanyar ba da kariya ga Musulmi
'Yan sanda a babban garin Guwahati na Assam, sun harba harsashai da hayaki mai sa hawaye kan gungun masu zanga-zangar, amma wasu da dama sun yi zanga-zanga a kan tituna
Kungiyar 'yan jaridu ta duniya ta ce ‘yan jaridu a kalla 250 ne ke daure a fadin duniya, kuma mafi yawansu a China, a yayin da ake samun karuwar rikice-rikice tsakaninsu gwamnatoci kasashe da kuma kafofin watsa labarai masu zaman kansu, in ji kungiyar mai sa ido kan cin ‘yan jarida
Da yawa daga cikin wadanda aka daure suna fuskantar tuhume-tuhumen "nuna adawa da gwamnati" ko kuma ana tuhumar su da samar da "labarai na karya", in ji rahoton da Kwamitin da ke New York wanda ke bayar da kariya ga ‘yan jarida
Kwamitin ya ambaci sunaye kasashen da aka fi samun cin zarafin ‘yan Jaridu a fadin duniya da suka hada da Turkiya da Saudiyya da Masar da Eritrea da Vietnam da kuma Iran
Kungiyar da ke sa ido kan 'yan cin yan jaridu ta ce ta kirga a kalla 'yan jaridu 48 da aka daure a kasar ta China, inda aka samu ‘karin mutum guda fiye da na shekarar 2018, ya yin da Shugaba Xi Jinping ke ci gaba dsa kokarin dakile ayyukan kafofin watsa labarai
A yau Talata ne wani mutum ya harbe kansa da wasu mutane 6 a wani asibiti a gabashin birnin Ostrava na kasar Czech, alamarin da wasu ke bayyanawa da babban tashin hankali a kasar
Maharbin, dan shekaru 42, ya fara harbi tun daga isarsa wurin da ake kula da masu bukatar kulawar gaggawa na asibitin Ostavia wanda ke kilomita 300 a gabashin kasar Prague
Kuma A cikin 'yan mintoci kadan ya halaka maza 4, da mata 2, al’amarin da 'yan sanda suka ce ba su da masaniya kan dalilin wannan mutum na daukar wannan mataki
Maharbin nan take dai ya yi kokarin tserewa daga hukuma, amma ko da ya ga sun rutsa shi, sai ya daga bindigar ya harbe kansa
Manajan wurin da maharbin ke aik, ya shaida ma 'yansanda cewa maharbin na da tsananin ciwon da ba mai kula da shi ko a asibin, wanda shi ne dalilin da ya haifar da wannan tashin hankali
Firaministan kasar ya soke tafiyarsa zuwa kasar Estonia, kuma shugaban kasar Milos Zeman ya nuna matukar damuwasa da jajantawa al'ummar kasar da na iyalen wadanda alamarin ya shafa
A jiya Litini ne Hukumar Hana Amfani Da Shan Abin Kara Kuzari ta Duniya wato da turanci World Anti-Doping Agency ta hana kasar Rasha shiga ko wane irin wasaa duniya har sai bayan shekaru 4
Wasannin sun hada da 2020 Tokyo Olympics, da na cin Kofin Duniya wato 2022 World Cup da za a yi a kasar Qatar
Wannan dokar hana shiga wasannin Duniya, ta biyo ne bayan tuhumar ‘yan Rashar da amfani da kwayoyin kara kuzarin 'yan wasa
Wannan matsi na dokar, har ya shafi manyan jami’ai na kasar ta Rasha, domin kuwa su ma an hana su zuwa ko wane taron wasanni na musamman
Rahoto ya yi nuni da cewa an bai wa Rasha wa’adin daidaita al’amuranta da na 'yan wasanta, amma ba ta yi haka ba, dalilin da yasa kenan aka hana su shiga wasannin Duniya na Olympics
Karin rahoto ya ce ‘yan Rasha na da izinin ta shiga wasannin kwallon kafa na Duniya a 2022, amma har idan su ka zama zakarun wasan kwallaon kafar, ba za a ba su izinin zuwa kammala gasar a Qatar ba
Firaministan Rasha Dmitry Medvedev, ya ce duk wannan ba wani abu ba ne illa siyasar duniya da duniya ke yi ma kasarsa
Ga masu gani da sauraro, mene ra'ayinku game da shaye shayen miyagun kwayoyi da 'yan wasa ke yi domin kara zuzari ko samun nasara?
Yanzu haka ana fargabar akalla mutane takwas sun mutu bayan da wani dutse ya barke da aman wuta jiya Litinin da yamma a wani tsibiri da ke arewacin kasar New Zealand, daya daga cikin manyan tsibiran kasar guda biyu
Kana mutane da dama sun jikata
‘Yan sandan New Zealand sun ba da tabbacin cewa, mutum 31 yanzu haka suna asibiti kuma sun tabbatar da mutuwar mutane biyar
“Ga wadanda suka mutu ko ‘yan uwansu suka bata da abokanansu, mun yi tarayya cikin bakin ciki wanda bazai musaltuba,” inji Firai Minista Jacinda Ardern ta bayyana a yau Talata
“Wadanda kuke matukar kauna da suka tsaya a gaban Kiwis wadanda suka karbe ku anan, kuma muna jajanta muku
Ardern ta fada cewa mutane 47 da suke tsibirin a lokacin da dutsen ya barke da aman wuta a ciki har da ‘yan New Zealand da dama, da kuma baki masu yawon bude ido daga Australia da Birtaniya, da Amurka da China da kuma Malaysia
Rahotanin kamfanin dillancin labarai na AFP da kyamarori suka nuna abin da ya faru kai tsaye daga aman wutar da dutsen ya yi ya nuna wasu rukunin masu yawan bude idon suna tafiya a bakin dutsen kafin ya fara aman wuta
Rahotanni na nuna cewa kasar Saudi Arabiya za ta soke tsarin nan na banbanta kofofin mata da kofofin maza a wuraren cin abinci
Masu shagunan sayar da abinci a kasar sun dade suna neman mabiya addini, da shugabannin kasar, da su soke wannan dokar, domin samun saukin yin mashiga guda daya ta kowa
A cikin bayaninsa ta shafin sada zumunta na Twitter, Ministan kananan hukumoni da karkara na kasar, ya ce suna canza wasu ka'idojin ne a kasar yadda zai kawo sauki da amfani wa dukkan jama'a
Idan za a tuna, kwanakin baya Yariman kasar, Mohammed ya kawar da yanayin shiga wuraren kallon fina finai da kuma bai wa mata 'yancin tuki a kasar
Da yake Saudi Arabiya kasa ce wacce take bin ka'idojin addinin musulumci, za mu tsaya mu ga yadda sauran jama'ar kasar da kuma sauran duniya za su ce game da wannan canji
Akalla mutane 43 ne suka mutu, sanadiyyar wata gobara da ta tashi a wani kamfani a New Delhi, babban birnin kasar India a jiya Lahadi
Jami’ai sun ce wutar ta tashi ne da safe a ginin mai hawa 6 inda leburori su ke bacci, a tsohon garin birnin da ke kusa da yankin kasuwa mai cike da hada-hadar jama’a
Masu ceto sun kai wadanda lamarin ya rutsa da su a asibiti
An yi wa wasu mutane 16 maganin kunar wuta ko kuma shakar hayaki suka kuma wartsake
Jami’ai sun ce ana binciken musabbabin tashin gobarar da ta soma da misalin karfe 5:30 na safe
Motocin kashe gobara 25 suka yi aikin kashe wutar, kuma tuni aka kammala aikin ceto, a cewar jami’in ‘yan kwana-kwana, Atul Kumar Gargs
“Mun fitar da kusan mutane 52, an sanar da mu ne da karfe 5 da minti 22 na safe, kuma da farko mun tura motoci 4, ya zuwa yanzu motocin kashe gobara 35 muka tura, tare da adadin jami’ai 150
An kai mutanen da aka ceto a asibitoci daban-daban
Ana iya samun adadin wadanda suka mutu da wadanda suka tsira a asibitocin
Kimanin mutane 2 kuma suna cikin karikicen har yanzu”
Firai Minista Narenda Modi, ya bayyana gobarar a matsayin “babban ibtila’i”
Tashin gobara ya kasance ruwan dare a Indiya, inda masu gini da mazauna ke take dokokin gine-gine
Ana harsashen cewa, ayyukan yada labaran kungiyar IS na tangal-tangal a kafofin sadarwa na internet, yayin da suke kokarin farfadowa, fiye da mako daya bayan da jami’an nahiyar Turai suka kai farmaki ga dubban shafukan su na aikewa da sakwannin
Ba kamar yunkurin na baya na dakile kafofin farfagandar kungiyar ta ‘yan ta’adda ba, da ya samar da sakamako na wuccin gadi, jami’an yaki da ta’addanci da manazarta na cewa, matakin baya-bayan na da alamun yin tasiri mai dorewa
“A iya sanin mu a yanzu, IS ba ta kan internet” a cewar Eric Van Der Sypt, mai magana da yawun ofishin babban mai gabatar da kara na kasar Belgium, a wani taron manema labarai makon da ya gabata a birnin Hague
Ya zuwa yanzu kadai, sakamakon ayyukan da ‘yan sandan hadin gwiwar Turai, da kungiyar tarayyar turai su ke yi da kamfanonin samar da kafofin internet kamar Telegram, Twitter, Google da Instagram, ya tabbatar da wannan kiyasin
Putin ya sanya hannu kan wani kudurin doka da zummar yin kwaskwarima ma wata dokar da aka kafa kan kafafen yada labarai wadanda ake ma ganin 'yan kanzagin kasashen waje ne
Putin ya sanya hannu kan wani kudurin doka da zummar yin kwaskwarima ma wata dokar da aka kafa kan kafafen yada labarai wadanda ake ma ganin 'yan kanzagin kasashen waje ne
Shugaban kasar Rasha, Vladimir Putin, ya rattaba hannu kan wani kudurin doka na gyara wata doka ta yanzu wadda ke daukar wasu kafafen yada labarai a matsayin "'yan koren kasashen waje" da masu suka suka ce ana amfani da ita ne wajen murkushe duk wata adawa, da takaita labarai, da kuma dakile musayar ra'ayi
Sabuwar dokar ta baiwa hukuma ikon sanya wa manema labarai dake aiki ga kungiyoyi da aka ayyana a matsayin “'yan koren kasashen waje” a matsayin wakilan kasashen wajen su kansu
Za a yi amfani da wannan lakabin ga duk wanda ya ba da hadin kai ga da kafofin yada labarai na ƙasashen waje, kuma su ke samun tallafin kuɗi ko wasu tallafi na kaya daga gare su
A wannan makon shugaban Amurka Donald Trump zai je birnin London don halartar taron kungiyar tsaro ta NATO, yayin da ake cigaba da takaddamar tsige shi a gida Amurka da ya shiga wani sabon babi
“Wannan abu ba zai kare ba, saboda suna son su yi abinda suke so ne,” Shugaba Trump ya fadawa manema labarai yayin da yake barin fadar White House, yana nufin binciken tsige shi da ‘yan jam’iyyar Demokrat suke yi
Yayin da ‘yan Demokrat za su fara sauraran bahasi kan rubuta kudurin dokar tsige shugaba Trump ranar Laraba, dayawa daga cikin shugabanin kungiyar tsaro ta NATo suna sane da irin kalubale da shugaba Trump yake fuskanta a gida na tsige shi
Sauraron bahasin tsigewa “yana cin lokacin da ya kamata a yiwa al’umma aiki sosai” ga shugaban kasa da kuma hadimansa na kusa a cewar Gary Schmitt
Wakilai daga kasashe kusan dari biyu a yau Litinin, sun soma zaman tattaunawa akan yanayi a birnin Madrid, sakamakon fargaban ganin alamun mummunan gurbatar yanayi, da kuma ficewar Amurka daga taron kawancen yaki da shi a duniya
Wasu tagwayen rahotannin Majalisar Dinkin Duniya da ta wallafa a ‘yan kwanakin nan sun bayyana illolin da rashin daukar isassun matakan kare yanayi suke haifarwa, da kuma yadda suke shafar rayuwar al’umma, musamman sakamakon zanga-zangar da ake ta yi a fadin duniya a ranar Juma’a, da ke nuna karfin jama’a
Taron wanda ke karkashin shugabancin kasar Chile da ta janye daga karbar bakuncin sa sakamakon rikicin cikin gida, da aka yi wa lakabi da COP 25, na da burin cimma matsaya a kan dokokin aiwatar da shawarwarin da aka cimma na yanayi a taron Paris na shekara ta 2015
Masana sha’anin muhallin na fatan taron zai samar da tubali ga kasashe, su kara azama wajen shuke-shuken itatuwa da rage amfani da iskar gas kafin taron shekarar badi da za’a gudanar a birnin Glasgow na kasar Scotland
Kwana daya kafin taron na birnin Madrid, Sakatare-Janar na Majalisar Dinkin Duniya, Antonio Guterres, ya bayyana kokarin da kasashen duniya ke yi na yaki da sauyin yanayi da cewa ko kadan bai isa ba
Hadin gwiwar dakarun Najeriya da na kasashen yankin tafkin Chadi sun sake samun wani gagarumar nasara a wata fafatawa da suka yi a Arewacin jihar Borno
Hadin gwiwar dakarun Najeriya da na kasashen yankin tafkin Chadi sun sake samun wani gagarumar nasara a wata fafatawa da suka yi a Arewacin jihar Borno
Dakarun sashi na 3 na rundunar yaki da Boko Haram ta "Operation Lafiya Dole" da kuma sashi na 2 na dakarun hadin gwiwa na kasashen yankin tafkin Tchadi, sun sami nasarar ragargazar mayakan Boko Haram a tsibirin Duguri dake arewacin jihar Borno
Jami'in sadarwa na aikace aikacen rundunar sojojin Najeryia, Kanar Aminu Ilyasu cikin sanarwar da ya fitar ya nuna cewa fafatawar ta auku ne a yunkurin dakarun na cimma kauyukan Njirwa da Duguru
Bayan da dakarun suka cimma kauyukan biyu, kazakika sun kuma yi dirar mikiya akan yan bindigar Boko Haram din wadanda ke fada da wasu motoci hudu masu dauke da manyan bindigogin kai farmaki
A dai fafatawar sojojin wadanda jiragen yaki suka tallafa masu, take sun hallaka kimanin mayakan Boko Haram goma sha uku tare da kwato motoci 4 masu dauke da manyan bindigogin kai farmaki da Karin wasu manyan bindigogin harbo jiragen sama dama wasu bindigogin kirar AK 47 da harsasai na musamman sama da Dari biyu
A cewar wani masanin tsaro Manjo Bashir Shayibu Galma wannan nasara da dakarun suka samu tana nuna cewa lalle ana dab da kawar da burbushin yan ta'adda
Yawan wadanda suka mutu sakamakon girgizar kasa mafi karfi da ta faru a kasar Albania a cikin fiye da shekaru 30 ya karu zuwa akalla 30, a yayin da kasar take zaman makoki na kwana 1
Minister tsaron kasar Olta Xhacha, muryar ta na rawa, ta karanta sunayen wadanda lamarin ya rutsa da su
Daga cikin wadanda suka muta da suka hada har da yara, akwai akalla mutane 14 a birni Durres da ke gabar teku, sai kuma wasu akalla 15 a Thumane, da kuma akalla daya a Kurbin
Jami’ai sun ce adadin wadanda suka mutu din na iya karuwa, yayin da har yanzu ba’a san inda wasu da dama suke ba
An kuma kai wasu da dama da suka ji rauni a asibiti
Gwamnati ta kafa dokar ta baci a yankunan da lamarin ya fi shafa, a daidai sa’adda ma’aikatan ceto ke ci gaba da aikin tono mutane daga baraguzai
An kuma tura tawagogin ma’aikatan ceto da kwararru daga makwabtan kasashen Kosovo da Italiya da kuma Girka
Hukumar kasashen turai ta wallafa a shafinta na twitter, cewa tana tare da Albania, “a wannan mummunan yanayi da take ciki sakamakon girgizar kasa”
Shugabar Hong Kong Carrie Lam, ta amsa cewa sakamakon zaben kananan hukumomi inda 'yan adawa su ka yi matukar gallaba na iya zama maniniyar rashin gamsuwa da gwamnatinta
Shugabar Hong Kong Carrie Lam, ta amsa cewa sakamakon zaben kananan hukumomi inda 'yan adawa su ka yi matukar gallaba na iya zama maniniyar rashin gamsuwa da gwamnatinta
Shugabar Hong Kong Carrie Lam, yau dinnan Talata, ta ce sakamakon zaben kananan hukumomi wanda 'yan adawa suka lashe kusan kashi 90 cikin dari na kujerun da aka yi takararsu, na iya zama wata alama ta rashin farinciki da gwamnatinta, da kuma yadda ta bullo ma zanga-zangar rajin dimokaradiyya
Lam ta ce masu jefa kuri’ar sun nuna yadda su ke ji game da “shugabanci mara inganci,” kuma ta sake maimaita kiran da ta yi na kawo karshen zanga-zangar tashin hankali
Ta kuma sake nanata alkawarin da ta yi a baya na gudanar da tattaunawar a bainar jama'a da zummar warware matsalolin da su ka haddasa zanga-zangar, yayin da ta kasa takamaiman tayi na cgundumomiimma jituwar
Masu kada kuri'a, a ranar Lahadi, sun yi gagarumin hanunka mai sanda ga kasar China, kuma sakamakon ya nuna cewa masu rajin kare demokradiyya za su yi iko da gundumomi 17 daga cikin gundumomi 18, bayan kuwa a baya ko guda ba su mallaka ba
Girgizar kasar, wacce ta kai 6
4 a ma'aunin girgizar kasa, ta auku ne da safiyar yau dinnan Talata
Girgizar kasar, wacce ta kai 6
4 a ma'aunin girgizar kasa, ta auku ne da safiyar yau dinnan Talata
Girgizar kasa mai karfin gaske ta abka ma wasu sassan babban birnin kasar Albania da safiyar yau dinnan Talata, wadda ta kashe a kalla mutane shida tare da raunata daruruwa
Hukumar binciken girgizar kasa ta Amurka ta ce girgizar kasar ta kai girman 6
4 a ma'aunin girgizar kasa, wadda kuma tsakiyarta ke da nisan kilomita 30 arewa maso yamma da babban birnin kasar, wato Tirana
Masu aikin ceto sun yi aiki don nemowa da kuma ceton mutane daga gine-ginen da suka lalace
Mai magana da yawun Ma'aikatar Tsaro ta ce an gano gawar mutane uku a cikin wani rusasshen gini a cikin garin Durres
Shugabar Yankin Hong Kong ta ce zata mutunta sakamakon zaben kananan hukumomi wanda ‘yan takarar masu rajin kare Demokradiyya suka yi gagarumar nasara kuma tace wannan zai kawo sauyi sosai
Shugabar da take dasawa da Beijing, Carrie Lam ta fitar da wata sanarwa jiya Litinin tana cewa gwamnatinta za ta saurari ra’yoyin mambobin jama’a bayan zaben ranar Lahadi da akaga fitowar masu jefa kuri’a da ba’a taba gani ba wanda wani koma baya ne ga Beijing
“Kadan daga ciki ya nuna cewa sakamakon ya nuna rashin amincewa da irin halin da ake ciki da kuma matsalar da ta dade a cikin al’umma, a cewar Lam
A cikin sanarwarta ta tace gwamnati za ta saurari ra’yoyin mambobin jama’a da kuma daukansu da muhimmanci
Sai dai a lokaci zaben na ranar Lahadi, ‘yan takarar 'yan adawa sun lashe kusan kashi 90 na kujerun da suka yi takara, a cewar kafar yada labara ta RTHK
Masu rajin kare demokradiyya yanzu haka suna da iko da kananan hukumomi 17 daga ciki 18, bayan da abaya basu da ko daya
Zaben wani babban koma bayane ga masu goyon bayan China cewa ta mamaye siyasar Yankin Hong Kong, kuma wannan wata sabuwar hujja ce na cigaba da samun goyon bayan jama’a na shafe watanni biyar da masu rajin kare demokradiyya suka fara da ya cigaba da zama wata annoba
Akwai alamun ‘yan rajin kare demokradiyya za su yi nasara da gagarumin rinjaye, a zaben gundumomi da ya sami halartar dimbin jama’a, wanda ke nuna kin jinin gwamnatin Yankin Hong Kong
Sakamakon farko da aka fitar da safiyar yau Litinin, ya nuna ‘yan takarar ‘yan rajin demokradiyya ne ke samun nasara a kusan dukkan kujerun da suke takara a majalisun gundumomi 18 na Hong Kong
‘Yan rajin na kan gaba da kujeru 278 akan abokan hamayyar su da ke da kujeru 42
Idan aka dore da hakan ko, zai kasance wani babban koma baya ga magoya bayan China, da suka mamaye kusan dukkan mukaman siyasa a Hong Kong
Wannan kuma na zaman shaida ga ci gaba da samun goyon baya da ‘yan demokaradiyyar da aka kafa watanni 5 da suka gabata ke samu, wanda ke kara habaka kamar gobarar daji
Zaben ba zai kawo wani gagarumin sauyi a tsarin siyasar Hong Kong ba
‘Yan majalisar gundumomi ba su da karfin ikon kafa dokoki, suna dai kula ne mafi akasari, da lamurran da suka shafi gundumomi kamar korafin daga murya ko wuraren tashoshin motocin safa
To sai dai ana daukan zaben na majalisun gundumomi a matsayin daya daga cikin manyan ma’aunan auna ra’ayin al’umma, kasancewar sa shine kadai zaben demokradiyya da ake yi a Hong Kong
Kimanin mutane miliyan 3 ne suka jefa kuri’a a zaben wanda shine mafi samun halartar jama’a,
ya kuma ninka yawan jama’a a zaben da ya gabace shi a shekara ta 2015
Dalibai kasa da 200 sun kasance a tsare a cikin wani shinge a Jami'ar Hong Kong, wacce ‘yan sanda suka zagaye ta tun ranar Lahadin da ta gabata
Dalibai kasa da 200 sun kasance a tsare a cikin wani shinge a Jami'ar Hong Kong, wacce ‘yan sanda suka zagaye ta tun ranar Lahadin da ta gabata
Dinbin dalibai sun yi ta maza a yinkurinsu na tserewa, inda su ka ketare layin da 'yan sanda su ka shata, yayin da wasu kasa da 200 daga cikinsu, su ke cigaba da kasancewa a tsare a cikin wani shinge a Jami'ar Hong Kong, wacce ‘yan sanda suka zagaye ta tun ranar Lahadin da ta gabata
Wakiliyar Sashin Sinanci na Muryar Amurka, Iris Tong, wadda ta kasance da daliban a Jami'ar ta Hong Kong, ta bayyana yanayin kunci da ake cikin a wurin, inda akalla matasa biyu su ka yi barazanar kashe kansu
"Na ga wani yaro (ya na barazanar) daba ma wuyarsa wuƙa," in ji Tong
Ta kara da cewa, "Ban ga wani jini a wuyarsa ba, kawai ya yi magana ne game da yadda yake so ya kashe kansa
Amma wasu mutane sun ce ba lallai ba ne ya yi hakan, kuma sun gaya masa ya ajiye wukar
Kungiyar Taliban ta saki wasu fursunoni biyu da yammacin yau Talata, don cika alkawarin da su ka yi a yarjajjeniyar musayar fursunoni, wanda ya shafi sakin wasu manyan kwamandojinsu uku
Majiyoyi masu alaka da kungiyar 'yan ta’addan, sun ce an saki dan Amurka Kevin King da dan Australiya, Timothy Weeks a kudancin lardin Zabul
Da King da Weeks, dukkansu Shehunnan malamai ne a Jami'ar Amurka da ke Kabul, kuma an sace su a watan Agusta 2016 a wajen jami'ar
Sakin su biyun, ya zo ne 'yan sa'o'i bayan an kai kwamandojin Taliban uku, zuwa Qatar domin musayar fursunonin
Fursunonin kungiyar mayakan su 3, sun hada da Anas Haqqani, wanda babban yayansa ne shugaban ƙungiyar ta’addancin, mai alaka da Taliban, wadda ma, ke amfani da sunanta
Anas Haqqani, tare da kwamandojin Taliban, Haji Mali Khan da Hafiz Rashid, tun a shekarar 2014, gwamnatin Afghanistan ke tsare dasu
Amurka ta bayyana matukar damuwarta na ci gaba da samun rashin zaman lafiya a siyasance da kuma rikici a yankin Hong Kong
Amurka ta bayyana damuwarta ne bayan da aka samu arangama tsakanin ‘yan sanda da kuma masu zanga zanga da ta kara tsamari a ‘yan kwanakin nan da suka gabata
“Muna sake kira ga dukkan bangarori a yankin Hong Kong da su kwantar da hankali
Tashin hankali daga dukkan bangarorin ba za mu yadda da shi ba
Gwamnatin yankin Hong Kong ita ce take da alhakin samar da zaman lafiya a Yankin Hong Kong,” Sakataran harkokin Wajan Amurka ya bayyana hakane a lokacin da yake ganawa da manema labarai a takaice a ma’aikatar harkokin waje ta Amurka
Jawabin na Pompeo yana zuwa ne a daidai lokacin da ake kara samun tashin hankali, da ‘yan sandan Hong Kong suke barazanar yin harbi da harsashen gaske, idan masu zanga zangar basu daina amfani da makamai ba a sabuwar zanga zangar kin jinin gwamnati
“Jami’an tsaro su kadai ba za su iya warware rashin zaman lafiya da tashin hankalin ba
Dole ne gwamnati ta dauki kwararan matakai don magance damuwar jama’a,” a cewar babban jami’in diflomasiyyar Amurka
Yayin da ake ci gaba da gudanar da zanga zanga a Iran a karshen makon nan da ya gabata inda wasu suka rasa ransu bayan da gwamnatin kasar ta kara farashin man fetur da kashi 50 ciki 100
Jagoran Addini a Iran ya goyi bayan matakin gwamnatin kasar na kara farashin man fetur a jiya Lahadi, lamarin da ya haifar da mummunar zanga-zanga a karshen mako
Ayatollah Ali Khamenei ya zargi bata-gari da lalata kayayyaki a zanga-zangar, wacce ta yi sanadiyyar mutuwar akalla mutane 2
Kalaman na sa sun zo ne a daidai sa’adda gwamnatin ta rufe yanar gizo a duk fadin kasar ta Iran, a kokarin dakile zanga-zanga a kan karin farashin man da gwamnatin ta yi da kashi 50 bisa 100
A wani jawabi da yayi wa kasar ta talabijin, Khamenei ya ce wasu sun rasa rayukan su, amma bai yi cikakken bayani ba
Haka kuma ya umarci jami’an tsaro da su gudanar da aikin su
Bayan jawabin nasa, ma’aikatar binciken asirin kasar, ta ce an gano manyan wadanda suka kitsa tarzomar, kuma ana ci gaba da daukar matakin da ya dace
Zanga-zangar ta haifar da matsin lamba ga gwamnatin kasar ta Iran, a yayin da take fama da takunkumin kasar Amurka da ke dada tauye kasar, bayan da shugaba Donald Trump ya fitar da Amurka daga yarjejeniyar makamin nukiliyar Iran da manyan kasashen duniya
A yau da la’asariyya jagoran ‘yan adawa a jamhuriyyar Nijar, shugaban jam’iyyar Moden Lumana Afirka Hama Amadou, ya koma kasar Nijar bayan kwashe shekaru kusan 5 yana gudun hijira a kasashen waje
Magoya bayan tsohon kakakin majalisar dokokin kasar Hama Amadou, sun kece da murna lokacin da ya iso kofar gidansa a birnin Yamai
Daga saukar sa daga jirgi kai tsaye jagoran ‘yan adawan ya samu yiwa mahaifiyarsa addu’o'i wacce Allah ya yiwa rasuwa a watan Oktoba da ya gabata
Ga rahoto cikin sauti daga wakilin muryar Amurka Souley Moumouni Barma
Masu zanga-zangar goyon bayan dimokaradiyya, da dayawan su dalibai ne, sun killace kan su a jami’o’i a Hong Kong, a dai dai lokacin da makarantun suka kasance wurare na baya-bayan nan da masu zanga-zangar ke bukatar ‘yancin cin gashin kai daga China
An ci gaba da samun arangama mai muni tsakanin hukumomi da masu zanga-zangar
A wani yunkurin dakile zanga-zanga a tituna a wannan makon, ‘yan sanda sun shiga jami’ar kasar China da ke Hong Kong, da jami’ar fasaha da kere-kere da kuma jami’ar jihar Hon Kong, suna harba barkonon tsohuwa a cikin makarantun biyu na farko
Lamarin ya haifar da arangama a makarantu da dama
Babbar arangamar ta tashi ne a jami’ar kasa ta Hong Kong
Bayan ‘yan sanda sun shiga ginin jami’ar suka kama dalibai da dama, wadanda daga bisani suka caje su da laifin ta da tarzoma
Ginin makarantar ya koma wani shingen sansani
Dalibai da tsofaffin dalibai, da ma wasu daliban daga wasu jami’o’i, sun mamaye gadar makarantar, inda suka kukkunna wuta, tare kuma da jefa bama-baman kwalba, domin kange ‘yan sanda daga shiga ginin
‘Yan sandan kwantar da tarzoma sun janye a daren ranar Talata
Ya zuwa yammacin Laraba, ‘yan sanda sun ce masu zanga-zangar suna ci gaba da mamaye ginin jami’ar
Jami'an Isra'ila sun ce Bahaa Abu el-Atta na shirin kai hare-hare kan Isra'ila
Jami'an Isra'ila sun ce Bahaa Abu el-Atta na shirin kai hare-hare kan Isra'ila
Sojojin Isra'ila sun kai wani hari na ba-saban ba yau Talata a Zirin Gaza wanda ya yi sanadin kisan wani babban kwamandan wata kungiyar masu zafin kishin addinin Islama
Wata sanarwa daga ofishin Firayim Minista Benjamin Netanyahu ta ce Bahaa Abu el-Atta shi ne ya kai wasu hare-haren ta'addanci da yawa, da kuma harba wa Isra'ila rokoki a cikin 'yan watannin nan, kuma ya kudiri aniyar kai wasu hare-haren
Kungiyar mayakan ta ce harin da Isra’ila ta kai ya kuma yi sanadiyar kisan matar Abu el-Atta, bayan haka ya raunata ‘yayansu
Kungiyar ta lashi takobin daukar fansa, kamar yadda kungiyar mayakan Hamas ita ma ta yi, wadda ta ce Isra’ila ce zata fuskanci duk wani sakamakon da zai biyo baya akan wannan mummunan farmakin da kuma yadda take kara aunasu
Mayakan Falasdinawa sun mayar da martani akan matakin da Isra’ila ta dauka ta hanyar harba mata rokoki
'Yan kasar Sipaniya sun kada kuri jiya Lahadi, a zaben kasar na hudu a cikin shekaru hudu
Ana sa ran Firaiminista Pedro Sanchez na jam’iyyar gurguzu ya lashe zaben, kamar yadda ta faru a zaben da ya gabata
A jawabinsa wajen wani gagarumin yakin neman zabe, Firaiministan yace, "a yau kuri’a ce za ta yi aiki wajen zaben shugabancin Sipaniya a gobe
Babban muhimmin al’amari shine yin kira ga ‘yan kasar Sipaniya da su yi zabe, da kuma karfafa dimokaradiyyar kasar ta hanyar zaben"
Yakin neman zaben da ya kai da zaben na ranar Lahadi, ya maida hankali ne akan yunkurin samun ballewa da ‘yancin kasar Catalonia, da kuma fargabar habakar jam’iyyar Vox
A zaben da ya gabata, jam’iyyar shugaban na Spaniya ta kasa lashe isassun kuri’un da za su ba ta damar kafa tsayayyar gwamnatin
Jam’iyyar Vox ce dai ya kamata ta kasance abokiyar hadakar jam’iyyar ‘yan gurguzu da ke mulki, to amma babu jituwa a tsakaninsu, bayan zaman tattaunawa da dama da ba su yi nasara ba, biyo bayan zaben watan Afrilu, da kuma rashin babbar damar samun kuri’un da za su kafa gwamnatin tare
A yau Asabar Kotun kolin kasar India ta ba mabiya addinin Hindu wani fili da aka yi ta takaddama akansa, abinda zai sa yanzu a fara gina wani wurin ibada a garin Ayodhya dake arewacin India, inda wasu tsagere mabiya addinin na Hindu suka lalata wani masallaci sama da shekaru 25 da suka wuce, tun a karni na 16 aka gina masallacin
Ba tare da wata jayayya ba, hukuncin da aka yanke akan daya daga cikin dadaddiyar takaddamar da aka yi a kasar tsakanin bangaren ‘yan Hindu da Musulmai, kwamitin alkalan da suka yi zaman yanke hukuncin su 5, ya bada umurnin a ba musulman wani fili da ban don su gina masallaci a wurin
A shekarar aluf dari tara da cisi'in da biyu aka fara takaddamar da aka kwashe shekaru sama da 20 ana yi akan eka 2
77 na fili, inda rushe wani masallaci a wurin ya haddasa tarzomar da tayi sanadiyar mutuwar mutane 2,000
Shugabannin addinin Hindu da na musulman yankin sun jaddada yin kira akan tabbatar da zaman lafiya da kulla dangantaka mai kyau bayan da aka sanar da yanke hukuncin
Shugaban Amurka Donald Trump ya yi watsi da ikirarin da China ta yi na cewa kasashen biyu sun cimma yarjejeniyar rage haraji akan wasu kayayyaki da suka sanyawa juna a takaddamar cinikayyar da ke faruwa tsakanin kasashen biyu
Ranar Juma’a Trump ya fadawa manema labarai a wajen fadar White House cewa, “sun so a rage haraji akan wasu kayayyakin (wato China kenan)
“Amma ni ban amince akan wani abu ba
Wadannan kalaman na Trump sun nuna cewa har yanzu akwai sauran rina a kaba game da tattaunawar da bangarorin biyu ke yi don ganin sun kawo karshen mummunar takaddamar cinikayyar da ta shafi tattalin arzikin kasashen biyu
Ranar Alhamis din da ta ne ma’aikatar cinikayyar kasar China ta ce kasashen biyu masu karfin tattalin arziki a duniya sun amince su rage haraji akan wasu kayayyaki da suka sanyawa juna
China ta kirkiro wani sabon tsari na takaita tsawon lokacin da kananan yara za su rika yi suna wasan wasa kwakwalwa da ake kira Video Games a harshen ingilishi
Hukumomin kasar sun jima suna dora laifi akan yawan mu’amulla da video game da yaran kasar ke yi, a matsayin abin da ke kashewa yara karfin ido ya kuma sa su fadi a jarabawa a makaranta
Daga yanzu, duk yaron da bai kai shekaru 18 ba, ba zai rika buga wasan na video game ba daga karfe goman-dare zuwa takwas na safe agogon yankin, sannan minti casa’in kawai za su rika yi kullum a tsakanin ranakun Litinin zuwa Juma’a, sannan a karshen mako da ranar da ake hutu, za su rika wasan na tsawon sa’o’i uku ne kawai
China dai na daya daga cikin kasashen da kasuwar wasanni video game ke ja a duniya, inda ta kan samu kudaden shiga har dalar Amurka biliyan 33 a duk shekara
Shugaban Amurka Donald Trump ya ce lokaci ya yi da ya kamata su hada kai da Mexico, su “kaddamar da yaki” akan gungu-gungun masu safara muggan kwayoyi da ke gudanar da ayyukansu a kudancin iyakokin kasashen biyu
Kiran na Trump na zuwa, bayan wani harin kwantan-bauna da ya rutsa da wasu Amurkawa ‘yan gida daya, wanda ya yi sanadin mutuwar akalla kananan yara shida tare da wasu mata uku
Shugaban na Amurka ya ce, mutanen sun gamu da ajalinsu ne a lokacin da fadan bindiga ya kaure tsakanin wasu gungu-gungun masu safarar muggan kwayoyi, yana mai cewa, idan Mexico na bukatar taimako wajen kawar da su, Amurka a shirye take ta taimaka
Sabon shugaban Mexico, Andres Manuel Lopez Obrador, ya shiga shafin Twitter, ya godewa Trump bisa wannan tayi, yana mai jaddada cewa, za su tabbatar an bi diddigin wannan lamari tare da bi wa wadanda aka kashe kadinsu
Akalla mutum biyar jami’an tsaron Iraqi suka harbe har lahira bayan da suka yi amfani da harsashen gaske akan masu zanga zanga a Bagadaza, a cewar ‘yan sanda da jami’an asibiti
Jami'an tsaro sun yi harbe-harbe a kan masu zanga-zangar wadanda suka kusanci ofishin firaiminista da nisan mita 500 a jiya Litinin
A baya, jami'an tsaro sun yi amfani da hayaki mai sa hawaye da harsashen roba domin hana masu zanga-zangar da suka yi kokarin ketara shingayen da aka dasa tsakaninsu da ofishin firaiministan
Akalla mutane 250 aka kashe tun da aka fara zanga-zangar adawa da gwamnati a farkon watan Oktoba a kasar ta Iraqi
Babban kamfanin mai na gwamnatin kasar Saudiyya a karshe dai ya bude kofa ga ‘yan kasuwa a jiya lahadi, inda ya bada sanarwa kan niyyarsa ta bude kofa ga masu saka jari na cikin gida na abinda ake ganin zai iya zama harkar sayar da hannun jari mafi girma a duniya, a cigaba da kokari da masarautar ta ke yi na karkatar da harkokin tattalin arzikinta daga dogaro ga mai
To amma a wannan sanarwar ta shi, wadda aka jima ana jira, kamfanin Aramco, wanda shi ne kamfani da ya fi ko wanne samun riba a duniya, bayanai kadan kawai ya yi kan yawan adadin hannun jarin da za su sayar, da farashin da kuma ranar da za a kaddamar
Shugabannin wasu bankuna sun fada wa gwamnatin Saudiyya cewa mai yiwuwa ‘yan kasuwa su kiyasta darajar kamfanin kan kudi dala tiriliyan daya da rabi, wato kasa da Tiriliyan 2 da Yarima Mai jiran gado Mohammed bin Salman ya dauka darajarsa ta kai a lokacin da ya fara kawo shawarar sayar da hannun jarin kamfanin kusan shekaru hudu da suka gabata
Kamfanin na Aramco bai bayyana irin matakan da zai dauka na tsaro ba, biyo bayan wani mummunan hari da aka kai kan wasu matatun man sa a cikin watan Satumba
Masu zanga zangar kin jinin gwamnati a babban birnin Iraqi sun toshe manyan hanyoyi a birnin
An kuma rufe makarantu da ofisoshin gwamnati a Baghadaza da kuma wasu biranen kasar a yau Lahadi, ranar aiki ta farko a mako a kasar da galibin ta musulmai ne, yayinda masu zanga zangar suka hau kan tituna suna neman sauye sauye a tsarin siyasar kasar
A jiya Asabar masu zanga zangar sun yi gangami inda suka bijirewa matakin da gwamnati ke dauka akan su
Dubban ‘yan Iraqi sun taru a filin Tahrir dake Baghadaza shekaran jiya Juma’a inda suka gudanar da zanga zangar kin jinin gwamnati mafi girma tun bayan da aka fara zanga zangar a watan da ya gabata
A birnin Beirut, dubban mutane ne suka fito yau Lahadi don nuna goyon bayansu ga shugaban kasar Lebanon
Jama’ar sun gudanar da gangamin ne a kusa da fadar shugaba Michel Aoun dake kudu maso gabashin birnin Beirut
Nuna goyon bayan ga Aoun na nuna adawa da zanga zangar da wasu ‘yan Lebanon suka fara a fadin karamar kasar dake yankin tekun bahar rum a watan da ya gabata, suna neman a yi garambawul a siyasar kasar da ake nuna wariya
Masu zanga zangar sun kuma dora laifin cin hanci da rashawa da suka yi yawa sosai, da kuma rashin ayyukan raya al’umma akan gwamnatin kasar
Ko da yake, ana sa ran gudanar da zanga zangar kin jinin gwamnati yau Lahadi da yamma a tsakiyar birnin Beirut
Kungiyar ‘yan ta’adda ta IS ta tabbatar da mutuwar shugabanta Abu Bakr al-Baghdadi, kwanaki bayan da Shugaba Donald Trump ya sanar da cewa an kashe shugaban 'yan ta'addan yayin wani samamen da sojojin Amurka suka kai a Syria
Kamfanin dillancin labaran kungiyar na Amaq ya ce, Abu Ibrahim al-Hashimi al-Qurashi shi ne wanda aka nada a matsayin sabon shugaban kungiyar ta IS
Haka nan an tabbatar da mutuwar mai magana da yawun kungiyar, Abu Hassan al-Muhajir, wanda jami'an Amurka suka ce an kashe a wani samame a Jarablus, a kusa da kan iyakar Siriya da Turkiyya, wanda aka gudanar kwana guda bayan wanda aka kai akan Baghdadi
Jami'an sojan Amurka sun ce harin da aka kai wa Baghdadi, an kwashe watanni ana shirya shi, tare da tattara bayanan sirri daga mutane, a karshe, aka samu damar da ta dace don gudanar da samamen
Wani sashin yada labaran kungiyar ‘yan ta’adda ta ISIS, ya yi wa magoya bayan kungiyar albishir cewa, akwai wani babban labari mai dadi da zai fito,
Wannan ita ce sanarwa ta farko da kungiyar ta fitar, tun bayan mutuwar shugabanta Abubakar Al Baghdadi a wani samame da Amurka ta kai a ranar Lahadi
Tun da tsakar ranar jiya Laraba, sashin yada labaran da ake kira Al Furqan Foundation, ya fara watsa labaran, amma ba tare da ya fadada bayanansa ba
Wata kungiya mai suna SITE da ke tattara bayanan sirri, ta ke kuma bin diddigin kafofin sadarwar kungiyar masu ikrarin jihadin, ta ce tuni magoya bayan ISIS suka fara yada labaran a kafafen sada zumunta
Yayin da wasunsu ke fatan jin cewa Al Baghdadi na raye, wasu na jiran su yi bikin jihadin da suke ikrarin ya yi
Firaiministan Lebanon Sa’ad Hariri, ya yi murabus daga mukaminsa a jiya Talata, bayan kwanaki 13 da aka kwashe ana wata zanga zangar adawa da gwamnati, wacce kasar ba ta taba ganin irinta ba, inda jama’a suke neman a yi sauye-sauye a fannonin siyasar kasar da na tattalin arziki
“Na yi iya bakin kokarina na ga cewa an samu mafita, a saurari korafe-korafen jama’a, a kare tattalin arzikin kasa da tabbatar da tsaro, amma bari na fada muku gaskiya, abin ya cutura
Hariri wanda ya yi wannan jawabi kai-tsaye ta kafar talbijin ga daukacin al’umar kasar, ya mikawa shugaba Michel Aoun takardar murabus dinsa
Masu zanga zangar dai na nema ne a yi sauye-sauye a fannin tattalin arzikin kasar tare da yin garanbawul a mukaman da ‘yan siyasa ke rike da su, wadanda ake zargin suna barnata arzikin kasar kuma ba su ma cancanta su rike su ba
Hukumomin New Delhi a India, sun kaddamar da wani shirin da zai rika safarar mata zuwa wuraren ayyukansu kyauta a bas-bas, shirin da Ministan birnin ya kwatanta shi a matsayin “mai cike da tarihi” wanda kuma zai kare lafiyar mata da ke fita aiki
India dai na daya daga cikin kasashen da mata ba su cika fita aiki ba a duniya, yayin da cin zarafin da ake musu ke karuwa a kasar, wacce ita ce ta biyu a jerin kasashe mafiya yawan jama’a a duniya
An kaddamar da shirin na safarar mata kyauta zuwa wuraren ayyukansun ne a jiya Talata, inda aka rika ba su wani tikiti na musamman mai launin hoda
Fyaden da wani gungun mutane ya yi wa wata daliba a cikin bas har ta rasa ranta a shekarar 2012, ya sa kasashen duniya sun sawa kasar ta India ido, lamarin da har ya haifar da mummunar zanga zanga
Ana ci gaba da kai samame akan manyan shugabannin kungiyar IS a Siriya, wani abu da ke nuna gaggawar da ake yi na ganin an kawar da kusoshin kungiyar ta ‘yan ta’adda
Dakarun gamayyar mayakan SDF da ke kawance da Amurka, wadanda suka taka rawa wajen kawar da shugaban kungiyar ta IS, Abu Bakr al-Baghdadi, da kuma kakakin kungiyar, Abu Hassan al-Muhajir, sun ce an kai wasu jerin hare-hare a ranar Larabar da ta gabata da nufin kawar da manyan shugabannin kungiyar ‘yan ta'addan, inda aka neme su da rai ko a mace
Kakakin mayakan na SDF, Mustapha Bali ya wallafa a shafin Twitter a jiya Litinin cewa, "an yi nasarar kai wani samame tare da kama wasu manyan shugabannin kungiyar ta ISIS
Sannan ya ce wadanda ba a kashe su ba za a kama su, yana mai cewa laifukan da kungiyar ta Daesh ko kuma IS ta aikata ba za su tafi a banza ba
Shugaba Mauricio Macri mai ra’ayin rikau ya amince da shan kaye a zaben Argentina jiya da daddare, wanda hakan ya share fage ga masu sassaucin ra’ayi su sake dawowa kan karagar mulki karkashin, Alberto Fernandez, bayan da mafusatan masu jefa kuri’a suka yi watsi da yadda shugaban kasar tinkarar zazzafar matsalar tattalin arzikin kasar wadda ta jefa mutane da dama cikin talauci
Sakamakon zaben ya haifar da dawowar tsohuwar shugabar kasar Cristina Fernandez tamkar almara, wadda yanzu ita ce Mataimakiyar shugaban kasa ga Alberto Fernandez, wadda a da ita ce shugabar shi, kuma abin da masu suka suke cewa hakan ne musabbabin tasirin mulkinsa
Macri ya fadawa taron magoya bayansa a shedkwatar yakin neman zabensa cewa ya kirawo Alberto Fernandez don ya taya shi murna kuma ya gayyace shi don su yi Karin kumallon safe su tattauna a yau Litinin a fadar shugaban kasa ta Pink
Daruruwan masu zanga zanga a Iraqi sun ci gaba da gudanar da gangamin nuna kin jinin gwamnatin kasar a yau Lahadi a babban filin Tahrir dake birnin Baghadaza
An kashe masu zanga zanga fiye da 60 sakamakon arangamar da ta faru da ‘yan sanda tun bayan barkewar zanga zangar a makon da ya gabata
“Mun zo nan ne don mu ga bayan gwamnatin baki daya, a cewar daya daga cikin masu zanga zangar
A wata sanarwa yau Lahadi, hukumar yaki da ‘yan ta’adda ta Iraqi ta fadi cewa an kai jami’an hukumar yankin don su kare gine-ginen gwamnati daga tsagera marasa da’a
Tawagar jami’an ta ce an ba ta umurnin ta yi amfani da duk matakan da suka dace don kawo karshen zanga zangar nuna kin jinin gwamnatin firayin minista Abdel Abdul Mahdi
Shugaban Amurka Donald Trump ya ce an kashe shugaban kungiyar ISIS Abu Bakr al-Baghdadi bayan wani farmaki da dakarun Amurka na musamman suka kai a Syria
“A daren jiya Amurka ta yanke hukunci akan shugaban kungiyar ‘yan ta’adda na daya a duniya, abinda Trump ya sanar kenan daga fadar White House a yau Lahadi
Shugaban ya kara da cewa “babu sojan Amurka ko daya da aka rasa a farmakin da aka kai” amma an kashe mayakan Baghdadi da yawa
Trump ya kuma ce shugaban na kungiyar ISIS wanda ya boye a wasu ramukan karkashin kasa yayi kokarin tserewa, kuma ya yi ta kyarma, da kuka da kuma ihu
Trump ya kuma ce Baghdadi ya tarwatsa kansa da wata rigar nakiya da ya sanya, har ya kashe wasu yara su uku
Rahotanni sun bayyana cewa farmakin da aka kai a lardin Idlib dake Syria ya hada da jiragen sama masu saukar ungulu, da wasu jiragen, ciki harda marasa matuki na Amurka
A watan Yulin da ya gabata wani rahoton Majalisar Dinkin Duniya ya yi gargadin cewa manyan shugabannin kungiyar ISIS na cikin wadanda suka kutsa yankin Idlib
An dai sha yin kuskuren bada rahoton mutuwar Baghdadi lokuta da yawa a baya
Idan ta tabbata cewa Shugaban kungiyar ta'addancin nan ta ISIS ya mutu, to la-shakka an shiga wani sabon babi a tarihin duniya - musamman ma game da gwagwarmaya da makami da masu tsauraran ra'ayoyi ke yi
Rahotanni na nuna da alamar Abubakar al-Baghdadi, shugaban kungiyar ta’addancin nan ta ISIS, ya mutu a wani samamen yinkurin damke shi da sojojin Amurka su ka kai jiya Asabar a mabuyarsa
Al-Baghdadi, wanda dan asalin kasar Iraki ne, wanda kuma sunansa na ainihi shi ne Ibrahim Awad al-Badri, ya yi shelar kafa abin da ya yi ikirarin daula ce ta Islama a watan Yunin 2014 a birnin Mosul, inda ya ayyana kansa a matsayin Khalifa
A watan jiya, an ce wai, jagoran na ISIS, wanda bai cika fita bainar jama’a ba, ya fitar da wani sabon faifan bidiyo, mai nuna shi al-Baghdadin na kiran magoya bayansa da mayakansa da su dada daukar matakan soji su kuma dada yada farfagandarsu
A jiya Alhamis Firai Ministan Birtaniya Boris Johnson, da ke fuskantar kalubale a kokarinsa na ganin Birtaniyya ta fice daga kungiyar Tarayyar Turai nan da mako mai zuwa, ya yi kiran da a gudanar da zabe da wuri-wuri a ranar 12 ga Disamba
Johnson ya yi kiran zaben ne don a cewarsa a bai wa masu jefa kuri'a damar bayyana ra’ayinsu kan rikicin ficewar Birtaniyar daga tarayyar ta turai, wanda ya-ki-ci-ya-ki-cinyewa a majalisar dokoki kasar
Sai da Johnson na bukatar kashi biyu bisa uku na adadin kuri’un majalisar ta wakilai idan har yana son a amince da bukatar da ya gabatar ta yin zabe da wuri, yayin da babu wata alama da ke nuna cewa akwai yiwuwar zai samu goyon baya
Yayin da ‘yan jam’iyyar Conservative ke da kasa da rabin kujerun majalisar, Johnson na bukatar gagarumin goyon baya daga jam’iayyar adawa ta Labor
Sai dai ‘yan jam’iyyar ta Labor, sun ce idan dai har Firai Ministan na son su goyi bayan a gudanar da zabe da wuri, to sai an ba su tabbacin cewa za a jingine batun ficewar kasar daga tarayyar turai a mako mai zuwa - batun da ya Johnson din ya kwallafa rai akai
Shugabannin Kungiyar Tarayyar Turai, na duba yiwuwar kara tsawaita wa’adin ficewar Birtaniya daga tarayyar, bayan da ‘yan majalisar dokokin Birtaniyar suka haifar da tarnaki a yunkurin da Firai Minista Boris Johnson ke yi na ganin kasar ta fice daga kungiyar a ranar 31 ga watan nan na Oktoba
Bayan da ya sha alwashin barin tarayyar a karshen watan nan “ta kowanne hali” Firai Minista Johnson, ya kuduri aniyyar ganin an yi sabon zabe, inda yayin da yake jawabi a gaban ‘yan majalisar wakilan kasar a jiya Laraba, ya ci gaba da nuna fatan ganin Birtaniyar ta fice daga kungiyar ta EU a karshen wannan wata
“Ba na tsammanin al’umar wannan kasa za ta so a samu jinkiri, ni ma ba na son jinkirin, na kuduri aniyyar ganin mun kai ga gaci, amma, ya zama dole mu jira mu ga shawarar da kawayenmu na EU za su yanke a madadinmu
An dai tursasa Firai Ministan ne da ya nemi kungiyar ta EU ta karawa Birtaniyar wa’adin ficewar, duk da cewa ba haka ya so ba
Turkiyya ta ce, ba ta bukatar ta koma kai hare-hare cikin Siriya, domin Amurka ta sanar da ita cewa, Kurdawan da ke arewacin Siriyan sun kammala janyewa daga yankin
Kasar ta Turkiyya ta fidda wannan sanarwa ce sa’o’i bayan cikar wa’adin kwanaki biyar da ta diba na tsagaita wuta a hare-haren da dakarunta suke kai wa a yankin da ake mai kallon tudun-mun-tsira ne na Kurdawa a arewacin Siriya
Hakan na faruwa ne bayan wata ganawa da shugaban Rasha Vladimir Putin ya yi da takwaran aikinsa na Turkiyya, Recep Tayyip Erdogan a jiya Talata kan yadda za su samar da tsaro a kan iyakar kasar ta Siriya
Shugaba Erdogan ya ce, “wannan zaman tattanuwa zai zama wata dama ta maido da zaman lafiya cikin gaggawa,” a yankin
Abhay Thakur, ya ce, akwai Indiyawa kimanin dubu 59 a Najeriya, hakanan akwai dubban ‘yan Najeriya a Indiya da ke gudanar da harkokin aiki, kasuwanci da sauran harkokin raya al’adu da tattalin arziki
Thakur na zantawa da manema labaru ne a wajen taron baje kolin kayan saka, zaiyana da suturar mata “SARI” da kungiyar matan Indiya mazauna Abuja ta shirya
Thakur ya ce, bukin ya faro ne daga Indiya da kuma ke da zummar raya al’adu da kara karfafa dangantakar tarihi tsakanin Najeriya da Indiya
"Mu na alfahari da cewa akalla shugabannin Najeriya 3 sun samu gwanancewar aiki a cibiyoyin soja na 'yan gata a Indiya, Inji jakadan da ke yabawa Najeriya cewa ita ce mafi girman abokiyar huldar kasuwancin Indiya a Afirka
Thakur ya ce, akwai shirin kulla dangantakar fina-finan Indiya “BOLLYWOOD” da na Najeriya “NOLLYWOOD”
Aisha Yasmin na daga ‘yan kungiyar ta matan Indiya a Najeriya duk da mahaifin ta na da dangantaka da Najeriya, ta na mai cewa suturar SARI na nuna mutunci ne da al’adu na musamman matan aure a Indiya
Shi kuma Mubarak Khan dan Najeriya ne da ke jin harshen Indiyanci da bai amince da caccakar Indiyawa da a ke ganin sun zubar da al’adun su, sun dau na yammacin duniya ba
Taron ya samu halartar masu sana’o’in basira, masu daukar hoto da likitocin Indiya a Najeriya ciki da Mr
Upadhyaya na asusun TULSI CHARAI FOUNDATION
Ga cikakken rohoton daga wakilin muryar Amurka, Nasiru Adamu El-hikaya
Firai Ministan Isra’ila, Benjamin Netanyahu, ya ce ya gaza kafa sabuwar gwamnati bayan zaben 'yan majalisar da bai kammalu ba, a watan da ya gabata, lamarin da ya bai wa babban abokin hamayyarsa Benny Gantz, damar yunkurin hada kan 'yan majalisar dokoki masu rinjaye tare da zama da nufin zama sabon shugaban kasar
Netanyahu, wanda ya kasance Firai Ministan kasar da ya fi dadewa a karagar mulki, na neman yin wa'adi na biyar a matsayin Firayim Minista
Amma Netanyahu, wanda har ila yau shi ne shugaban jam'iyyar Likud, masu ra'ayin mazan jiya, ya fadawa shugaban Isra’ila, Reuven Rivlin, cewa ya gaza samun rinjayen kujeru 61 a majalisar dokokin kasar ta hanyar kafa gwamnatin hadaka tare da babbar jam’iyyar adawa ta Blue and White, da Gantz ke jagoranta
Rivlin ya ce, a yanzu zai ba Gantz, tsohon shugaban tsaron Isra’ila, kwanaki 28 don kokarin kafa gwamnati, duk da cewa shi ma yana fuskantar kalubale
Bisa doka, idan Gantz ya gaza kafa gwamnati cikin kwanaki 28, kowanne dan majalisa na iya kokarin kafa gwamnati a cikin kwanaki 21 bayan cikar wannan wa’adin
Idan kuma haka ya cutura, ya zama ala tilas kasar ta Isra'ila ta gudanar da sabon zaben ‘yan majalisar dokoki na uku cikin watanni shida
Sakataran Tsaron Amurka, Mark Esper, ya kai wata ziyarar da ba a sanar ba zuwa Afghanistan, a daidai lokacin da ake kokarin sake shiga tattaunawar zaman lafiya da kungiyar Taliban
“Manufar hakan shi ne a cimma yarjajjeniyar zaman lafiya sannu a hankali, wato wata yarjajjeniya a siyasance, wanda hakan shi ya fi," abin da Esper ya gaya wa manema labaran da ke tafiya da shi kenan jiya Lahadi
A watan da ya gabata, Shugaba Donald Trump, haka kwatsam, ya soke tattaunawar da Amurka ta ke yi da kungiyar Taliban lokacin da bangarorin biyu da ba su ga majici su ke dab da rattaba hannu kan wata yarjajjeniyar zaman lafiya, wadda da an yi da ta kawo karshen yakin na Afghanistan wanda aka kwashe shekaru 18 ana yi, wanda shi ne lokaci mafi tsawo da Amurka ta dauka ta na yaki a cikin wata kasar waje
An kashe wani sojan Turkiyya wani kuma ya jikkata a yau Lahadi bayan wani hari da dakarun kurdawan Syria na kungiyar YPG suka kai a garin Tel Abyad dake arewa maso gabashin Syriar, a cewar ma’aikatar tsaron Turkiyya, duk da cewa an cimma yarjejeniyar tsagaita wuta yayinda mayakan suke janyewa daga yankin
Ranar Alhamis din da ta gabata ne Shugaban Turkiyya Racep Tayyip Erdogan ya amince da yarjejeniyar tsagaita wutar farmakin da dakarunsa ke kaiwa akan kurdawa ta kwanaki 5 a lokacin wata ganawa da mataimakin shugaban Amurka Mike Pence, don ba mayakan kurdawan damar barin yankin
A jiya Asabar, an kiyaye yarjejeniyar a bakin iyakar, sai dai wasu ‘yan motocin sojojin Turkiyya da suka tsallaka iyakar, a cewar wani wakilin kamfanin dillancin labaran Reuters dake wurin
Amma harin da aka kai yau Lahadi ya bayyana raunin yarjejeniyar
Kasar Turkiyya na kallon mayakan kungiyar YPG, wanda sune suka fi yawa a dakarun Syria da kurdawa ke jagoranta, a matsayin ‘yan ta’adda saboda alakar su da mayakan kurdawan dake kudu maso gabashin Turkiyya
Rahotanni sun bayyana cewa wasu wakilan kungiyar Taliban sun gana da Zalmay Khalizad, wakilin Amurka a shirin kawo sulhu a Afghanistan a farkon watan nan
Ganawar da aka ce an yi, a lokacin wata ziyara da ‘yan Taliban suka kai Islamabad don ganawa da jami’an Pakistan aka yi ta
Rahotanni sun bayyana cewa wasu wakilan kungiyar Taliban sun gana da Zalmay Khalizad, wakilin Amurka a shirin kawo sulhu a Afghanistan a farkon watan nan
Ganawar da aka ce an yi, a lokacin wata ziyara da ‘yan Taliban suka kai Islamabad don ganawa da jami’an Pakistan aka yi ta
Wannan ita ce ganawar farko tsakanin Amurka da ‘yan Taliban da aka sani tun bayan da shugaban Amurka Donald Trump ya soke tattaunawar samar da zaman lafiya da mayakan a watan Satunban da ya gabata, a cewarsa saboda ci gaba da tada zaune tsayen da mayakan suke yi a Afghanistan a kokarin su na kara samun tudun dafawa a zaman tattaunawar sulhun da ake yi
Wani babban jami’in kasar Pakistan, wanda ya so a sakaya sunansa saboda ba shi da izinin yin bayani akan batun, ya fadawa kamfanin dillancin labaran Reuters cewa Pakistan ta taka muhimmiyar rawa wajen shawo kan ‘yan Taliban ta hanyar nuna masu muhimmancin da ganawar ke da shi a shirin samar da zaman lafiyar
A halin da ake ciki kuma, Sakataren harkokin wajen Amurka Mark Esper ya isa kasar Afghanistan, ziyarar da ba a sanar ba, a daidai lokacin da ake kokarin sake maido da tattaunawar samar da zaman lafiya da ‘yan Taliban
“Makasudin ganawar shine a samu a cimma yarjejeniyar zaman lafiya, yarjejeniyar siyasa, wannan ita ce hanyar da ta fi dacewa,” abinda Esper ya fadawa manema labaran dake tafiya da shi kenan a yau Lahadi
Daga baya dai, Firiministan Burtaniya Boris Johnson, ya ko aika ma kungiyar Tarayyar Turai takardar bukatar jinkirta ficewar Burtaniya daga kungiyar, da kuma wata wasika ta nuna illar tsawaita wa’adin ficewar, a cewar jaridar Associated Press
Amma da farko, kafar labarai ta Reuters ta ruwaito cewa, Firaministan Burtaniya Boris Johnson mai kokarin dagewa kan bakarsa, ya ce shi ba zai sake shiga tattauwa ta bukatar kara jinkirta ficewar Burtaniya daga Tarayyar Turai ba, bayan da ya rasa kuri’ar da ya ke bukata a Majalisar Dokokin kasar jiya Asabar, wanda ke nufin ya wajaba a gareshi ya bukaci jinkirta ficewar
Wannan matakin da Majalisar ta dauka, a ranar da Johnson ya ayyana a zaman rana mai matukar tasiri ga makomar Burtaniya, ya kara yiwuwar a samu jinkiri a shirin ficewar, wanda hakan kuma ka iya kara bayar da dama ga masu adawa da shirin ficewar da ake wa lakabi da Brexit, su yi kafar ungulu ga ficewar da Burataniya ke shirin yi
Majalisar ta kada kuri’u 322 akasin 306, na bukatar wata gyara ta kalmomi 26, wanda hakan ya sa ya zama dole Firaministan ya bukaci Tarayyar Turai ta amince da jinkirta ficewar zuwa karshen watan Janairun badi
Mayakan Siriya da ke samun goyon bayan Turkiyya sun fafata da mayakan da Kurdawa ke jagoranta a sassa da dama na arewa maso gabashin Siriya a jiya Asabar, inda wasun su su ka yi ta ketara iyaka daga kasar Turkiyya su na kai hare-hare kan wasu kyauyuka a Siriya, a cewar wata majiya da ke sa ido kan wannan yakin
Bangarorin biyu na zargin juna da takalo fadan, wanda ke barazana ga yarjajjeniyar da Amurka ta taimaka aka cimma
Kwanaki wajen biyu kenan da cimma yarjajjeniyar kwance damara ta tsawon kwanaki biyar, amma bangarorin biyu sun cigaba da musayar wuta a sassan muhimmin garin nan na Ras al-Ain da ke daura da kan iyaka
Babu wata alamar janyewar sojojin da Turkiyya ke jagoranta daga wuraren da su ka ja daga a gefen kan iyakar Siriya da Turkiyya, kamar yadda yarjajjeniyar da aka cimma tsakanin Amurka da Turkiyya ta tanada
Ma’aikatar Tsaron Turkiyya ta ce ta na mutunta yarjajjeniyar matuka, kuma da ita da Amurka su na tuntubar juna akai-akai saboda tabbatar da dorewar kwanciyar hankali
Ma’aikatar Tsaron ta Turkiyya ta zargi mayakan da Kurdawa ke jagoranta da kaddamar da hare hare har sau 14 cikin sa’o’i 36 da su ka gabata, akasari a cikin birin Ras al-Ain, wanda ya zama turmin tsakar gida sha lugude ga bangarorin da ke gwabzawa
To amma, su kuma Kurdawan, kira su ka yi ga Mataimakin Shugaban Amurka Mike Pence da ya tabbatar ana aiwatar da yarjajjeniyar, su na masu cewa Turkiyya ta kasa mutunta tanajin yarjajjeniyar, kuma ta cigaba da barin wuta kan birnin na Ras al-Ain
Carrie Lam, shugabar yankin Hong Kong, ta fada a yau Asabar cewa mutumin da ake zargi da aikata laifin kisa wanda batun sa ne ya janyo zanga zangar da ake yi a Hong Kong, saboda wani kudurin doka da zai ba Hong Kong din damar mika masu laifi Taiwan da kuma China, wanda Lam ta sanar da janye kudurin daga baya, Lam ta ce mutumin ya ce a shirye ya ke ya mika kansa ga hukumomin Taiwan
Lam ta fadi cewa Chang Tong-Kai ya rubuta ma ta wasika, ya na cewa zai mika wuya ga Taiwan dangane da zargin sa da ake yi da hannu a laifin kisa
Dama dai ana zargin Chang da kisan budurwarsa a Taiwan
Bayan da ya gudo daga Taiwan an damke shi a Hong Kong akan zargin laifin hallata kudaden haram amma ana sa ran za a sako shi kwanan nan
Makonni 20 kenan a jere birnin Hong Kong ke fuskantar zanga zangar kin jinin gwamnati, bayan da a makon nan duka bangarorin biyu suka nuna cewa babu abinda zai canza
Masu zanga zangar sun ce babu gudu ba ja da baya akan bukatocinsu guda 5 game da gwamnatin Hong Kong, ita kuma Lam ta ce ba zata biya bukatun masu zanga zangar ba
Shugabannin Tarayyar Turai suna fatan majalisar dokokin Birtaniya za ta kada kuri'ar amincewa da sabuwar yarjejeniyar ficewa daga tarayyar turai idan ta zo gaban 'yan majalisar a gobe Asabar, amma tuni jam’iyyun adawa suka ce ba za su amince ba
Firai Minista Boris Johnson da kungiyar tarayyar turai sun cimma matsaya a safiyar jiya Alhamis, makonni biyu kafin alkawarin da ya yi na ficewa daga tarayyar turai, ko da yarjejeniyar ko babu
Johnson ya kira sabuwar yarjejeniyar "mai girma" ga Birtaniya, da mutanenta, da kungiyar tarayyar turai
Sai dai dukkanin jam’iyyun adawar kasar, sun yi fatali da yarjejeniyar ciki har da kawayen Firai Minista Johnson, Northern Ireland Democratic Unionist Movement
Yau 17 ga watan Oktoba ake bikin ranar yaki da talauci ta duniya, wacce ke matsayin wata damar tayarda gwamnatoci, da kungiyoyi daga barci akan maganar samar da hanyoyin fitar da jama’a daga kangin fatarar, sakamakon rashin wata kwakkwarar madogara
Yau 17 ga watan Oktoba ake bikin ranar yaki da talauci ta duniya, wacce ke matsayin wata damar tayarda gwamnatoci, da kungiyoyi daga barci akan maganar samar da hanyoyin fitar da jama’a daga kangin fatarar, sakamakon rashin wata kwakkwarar madogara
Mutane miliyan 700 ne aka kiyasta cewa suna fama da talauci a yau, a duniya wadanda da kyar kowannensu ke samun dola 2 a kowacce rana
Bincike na nuni da cewa, 70 daga cikin 100 na wadannan matalauta na zaune ne a nahiyoyin Afirka, da Asia
Ganin yadda talaucin iyaye ke shafar rayuwar ‘yayansu ya sa wannan karon Majalisar Dinkin Duniya ta bukaci kasashen Duniya su maida hankali wajen tallafawa masu fama da talauci don ganin makomar irin wadanan yara ta kasance kyakkyawa
Inganta rayuwar mata ta hanyar ba su jari domin gudanar da kananan sana’oi wani babban makami ne da zai taimaka a irin wannan yaki inji shugabar kungiyar ci gaban matasa ta JENOM Falmata Taya
Mayar da hankali wajen noma, da kiwo ita ma wata hanya ce daban wajen taimakawar al’amuran yau da kullum, inji Massaoudou Ibrahim
Ya kara da cewa za ta taimaka wajen fitarda kasashen Afirka daga halin fatara da talauci
A cewar Majalisar Dinkin Duniya, fiye da rabin matalautan da ake da su a yau a duniya na zaune ne a kasashen China, da Indiya, da Indonasia, da kuma Najeriya
Ga cikakken rahoton wakilin Muryar Amurka Souley Moumouni Barma
Shugaban Amurka ya ce baya so ya shiga cikin yakin da ake yi tsakanin Trukiyya da Siriya
Shugaban Amurka, Donald Trump, na ci gaba da musanta zarginsa da ake cewa, shi ne sanadin da Turkiyya ta mamaye arewacin Siriya
Trump ya musanta zargin ne a wani taron manema labarai da ya yi a jiya Laraba, a lokacin da wani dan jarida ya tambaye shi ko ganawar da suka yi ta yi da takwaran aikinsa Recep Tayyip Erdogan ne ta kai ga mamayar da Turkiyyan ta yi wa arewacin Siriya
Hakan kuma na faruwa ne a daidai lokacin da shugaban na Turkiyya ke shirin ganawa da mataimakin shugaban Amurka Mike Pence, da Sakataren harkokin wajen kasar Mike Pompeo a yau Alhamis
A baya, rahotanni sun ruwaito Erdogan yana cewa da Shugaba Trump kadai zai gana idan ya je Turkiyyan, kalaman da aka fassara su a matsayin “ba zai gana da manyan jami’an gwamnatin Amurkan ba,” amma kuma ga dukkan alamu ya sauya matsayarsa
Shugaban Turkiyyan ya ce, “ba zan tattauna da kowa ba illa Pence da Pompeo
Mataimakin shugaban Amurka, Mike Pence, zai jagoranci wata babbar tawaga zuwa Turkiyya, domin nuna matsin lamba ga shugaba Recep Tayyib Erdogan kan ya kawo karshen mamaye arewacin gabashin Syria da ya yi
Shugaban Amurka Donald Trump ne ya bayyana shirin wannan ziyara da tawagar za ta kai a yau Laraba, wacce ya ce za ta kunshi har da Sakataren harkokin wajen Amurka Mike Pompeo, da nufin yin kira ga Turkiyyan da ta tsagaita wuta, yana mai cewa, akwai tsauraran matakai da Amurkan za ta dauka akan Turkiyyan idan ba ta mika wuya ba, ciki har da matakin saka makudan kudaden haraji kan kayayyakin karafa da Turkiyyar ke shiga da su Amurka
Tun bayan da ya ba da umurnin kaddamar da mamayar, Shugaba Erdogan, ya yi biris da kiraye-kirayen da kasashen duniya suke mai na ya janye dakarunsa, yana mai kafa hujja da cewa, so suke su kawar da duk ‘yan ta’addan da suke kan iyakar kasarsa da Syria, abin da ya ce suna samun nasarar
Erdogan yayi bayani cikin harshen Turkanci, inda yake cewa, “mun kawar da duk ‘yan ta’addan da ke garin Jarabulus, shin Turkawa sun yi kama-wuri-zauna a garin? A’a, ‘yan asalin garin ne kawai a wurin
Dubban masu zanga-zangar a yankin Catalonia sun hau kan tituna tare da rufe filin jirgin saman Barcelona a jiya Litinin, bayan da Kotun Kolin Spain ta yankewa shugabannin ‘yan aware hukuncin zaman gidan yari mai tsawo, saboda yunkurinsu na ayyana ‘yancin kai daga Spain a shekarar 2017
Masu zanga-zangar sun toshe kofar shiga filin jirgin saman El Prat na yankin, abin da ya janyo 'yan sandan kwantar da tarzoma suka hau kansu da kulakai
Jami’an kiwon lafiya sun ce masu zanga-zangar 37 sun samu raunuka a rikicin da aka yi a tashar jirgin sama
Sannan aka soke akalla zirga zirgar jirage 108 , a cewar jami’an filin tashin jirgin
Wasu 'yan siyasar Catalan da muka zaba a cikinsu za su yi abin da suke so su yi
Kuma sun je kurkuku don san ranmu, don zaɓin demokraɗiyya da siyasa na son gudanar da zaɓe
Saboda haka, an yanke musu hukuncin ɗaurin kurkuku tare da hukuncin da ba su dace ba, a cikin hukuncin da za ta kunyata kowa da duk wata ma'anar dimokiradiyya
Sakataren Tsaron Amurka, Mark Esper, ya ce Shugaban Turkiyya Recep Tayyip Erdogan ne "ke da cikakken alhakin" farfadowar kungiyar ‘yan ta’adda ta ISIS, da halin kakanikayi da jama’a suka shiga, da kuma yiwuwar aikata laifukan yaki
Wannan ita ce zazzafar suka ko kuma Allah wadai da ma’aikatar tsaron Amurka ta Pentagon ta yi kan matakin soji da Turkiyya ta dauka akan mayakan Kurdawa a arewacin Siriya
Esper ya kira harin da Turkiyya ta kai wa Kurdawan "marar ma’ana da babu hange a ciki
Ya kuma ce matakin ya maido da hannun agogo baya kan abin da ya kira “nasarar da gamayyar dakarun kasashen duniya suka samu wajen kakkabe kungiyar ISIS a Syria, lamarin da ya ce zai bai wa muggan mayakan ISIS damar tserewa daga sansanonin da Kurdawa ke tsare da su
Sakataren tsaron Amurkan har ila yau ya ce, dangantakar Amurka da Turkiyya za ta raunana sanadiyyar wannan hari, yana mai cewa zai je birnin Brussels a mako mai zuwa don nuna matsin lamba ga sauran mambobin kungiyar tsaro ta NATO da nufin su sanyawa Turkiyya takunkumi
A makon da ya gabata ne, sojojin Turkiyya suka shiga arewacin Siriya bayan da Shugaban Amurka Donald Trump ya ba da umarnin janye sojojin kasarsa kusan 1,000, daga yankin, inda za a sake tura su wasu yankuna a Gabas ta Tsakiya, don su "sa ido kan lamarin,” kamar yadda Trump ya fada
Za a girke sojojin gwamnatin Siriya akan iyakar Siriyar da Turkiyya, don su taimaka wajen fatattakar sojojin Turkiyya da ke shigowa don yakar Kurdawan Siriya, a cewar jami'an Kurdawa jiya Lahadi
Wannan yarjajjeniya ta ba saban ba da aka cimma tsakanin Kurdawa da Siriya da kuma Rasha - wadda babbar kawar Siriya ce - na zuwa ne kwanaki hudu bayan da sojojin Turkiyya su ka abka ma Kurdawa a arewacin Siriya bayan kusan dukkannin sojojin Amurka sun janye
Turkiyya na daukar dakarun Kurdawa na kungiyar rajin kare demokaradiyya a Syrian a matsayin 'yan ta’adda masu hada baki da 'yan awaren da ke Tukiyya
Masu saka ido sun ce a cikin kwanaki hudu kacal da su ka gabata, an kashe fararen hula akalla 60 baya ga wasu dubbai da su ka tsere
Xi Jinping ya kasance shugaban China na farko da ya ziyarci kasar Nepal sama da shekaru 20 da suka wuce, ana sa ran shugaban zai sanya hannu a wasu yarjejeniyoyi akan manyan ayyukan gina kasa da yawa a ziyarar ta sa
A jiya Asabar Xi ya isa kasar daga India, inda ya gana da Firayin Minista Nerandra Modi
Ana kuma sa ran Nepal zata yi taka-tsan-tsan a yayin da ta ke kulla dangantaka da manyan kasashe makwabtanta wato India da China
India na taka rawa a wurare daban dabam a harkokin tattalin arzikin Nepal da siyasar kasar, yayinda China da Nepal suka hada iyakar dake kewaye da manyan tsaunuka
Jiang Zemin shi ne shugaban China na karshe da ya je Nepal kafin Xi, a shekarar aluf dari tara da cisi’in da shida
Shugabar Nepal Bidhya Devi Bhandari da Firayin ministan kasar K
P Sharma Oli ne suka je tarbar Xi a tashar jiragen saman Kathmandu
Mahaukaciyar guguwar Hagibis ta kashe mutane 23 ta kuma durkusar da harkoki a birnin Tokyo na wani dan lokaci, a yayin da mutane 16 suka bace, a cewar kamfanin yada labaran NHK yau Lahadi
Kasar Japan ta tura dubban dakarunta da jami’an aikin gaggawa don ceto mutanen da suka makale a yankin su kuma shawo kan ruwan da ya yi ambaliya sakamakon muguwar guguwar dake tafe da ruwan sama na tarihi da aka dade ba a ga irinsa ba a kasar
Mahaukaciyar guguwar Hagibis ta janyo ambaliyar ruwa a tsakiya da gabashin Japan kuma wutar lantarkin kusan gidaje dubu dari biyar ta katse a yankin
An dage matakin takaita saukar jiragen sama a tashoshin jiragen Narita da Haneda amma an soke tashin jiragen sama fiye da 800 a yau, kamar yadda kuma aka dakatar da zirga zirgar jiragen kasan kamfanin Shinkansen Bullet masu gudun bala’i a wuraren da guguwar ta fi shafa
Hukumomi sun sauke gargadin ruwan sama a yankin Kanto a kusa da birnin Tokyo, inda masu shaguna suka bude wasu kamfanonin jiragen kasa da yawa kuma suka koma aiki, amma hukumomin sun yi gargadin cewa har yanzu akwai barazanar tumbatsar rafuka a gabashin Japan kuma ruwan na ci gaba da yin barna
Firai Ministan Japan Shinzo Abe ya kira wani zaman gaggawa ya kuma tura ministansa dake kula da harkokin shawo kan abubuwan da suka shafi bala’i zuwa wuraren da guguwar ta shafa
Amurka zata tura karin daruruwan dakarunta da kayan yaki kasar Saudiyya don dakile wani yinkurin tsokana daga Iran
Sakataren harkokin tsaron Amurka Mark Esper ya fadawa manema labarai jiya Jumma’a cewa cikin abubuwan da za a tura har da jiragen saman yaki guda biyu na Fighter Squadrons, da karin makamai masu linzame, da na’urar kariyar makamai masu linzame da ake kira THAAD a takaice, da kuma jami’an sojan da zasu taimaka
Kusan dakarun Amurka 3,000 aka tura kasar Saudiyya tun bayan wani hari akan masana’antun sarrafa man Saudiyya a watan da ya gabata da aka dora laifin akan Iran
Jami’an Amurka sun ce daga kudu maso yammacin Iran jiragen da suka kai harin suka fito, amma Tehran ta musanta zargin
Esper ya ce Amurka ta tura karin sojojinta guda 14,000 zuwa yankin tun daga watan Mayu, a lokacin da aka kaiwa wasu tankokin mai guda 4 hari a yankin
Haka kuma an dorawa Iran da dakarun dake samun goyon bayan Iran din laifin wasu hare-hare akan wasu tankokin mai a watan Yuni, da kuma harbo jiragen saman Amurka marasa matuki
Kwamitin Tsaro na Majalisar Dinkin Duniya ya yi wani zama a jiya Alhamis don tattaunawa kan batun harin soja da kasar Turkiyya take kai wa a arewa maso gabashin Syria, wanda ta kwatanta shi a matsayin "tsararre kuma wanda ya dace" a yakin da take yi da ta’addanci
Harin na faruwa ne a daidai lokacin da mayakan Kurdawa a yankin, suke kiran neman dauki “don su kare mutanensu daga” abin da suka kira “kisan kiyashi
Jami'an diplomasiyya a kwamitin sun yi magana da baki daya kan wannan kutse da Turkiyyan ta yi, wanda suka ce zai kara jefa al’umar yankin cikin halin ha’ula’i, kuma har wasu mambobin kwamitin sun yi kira ga Turkiyyar kai tsaye, da ta kawo karshen wannan farmaki
"Muna kira ga Turkiyya da ta kawo karshen wannan matakin soji da ta dauka ita kadai, saboda mun yi imanin cewa, ba zai magance matsalolin rashin tsaro da Turkiyya ke fuskanta ba," Inji Mataimakin jakadan Jamus da ke kwamitin, Jurgen Schulz, wanda ya yi magana a madadin mambobin Kwamitin Tsaron na nahiyar Turai su biyar, ciki har da Estonia, wacce a shekarar 2020 za ta zama mamba a kwamitin tsaron na Majalisar Dinkin Duniya
Turkiyya ta kaddamar da hare-haren saman ne a ranar Larabar da ta gabata, sannan daga baya sojojinta suka kutsa kai cikin kasar ta Syria
Shugaban China, Xi Jinping, zai kai ziyara India domin yin wata ganawa wacce za’a yi ta ba’a hukumance ba a ranakun 11 da 12 ga watan nan na Oktoba
Ganawar wacce za a yi a wani gari da ke kusa da birnin Chennai, za ta mayar da hankali ne wajen karfafa dangantakar kasashen biyu wacce ta yi rauni a ‘yan kwanakin nan
Baraka ta farko da shugabannin biyu za su mayar da hankali akai, ita ce, tsoma baki da China ta yi kan matakin janye kwaryakwaryan ikon cin gashin kai da India daga yankin Kashmir, lamarin da Chinan ta soka, ita kuma India ta ji haushi saboda a cewarta, India ta yi katsalandan
India da Pakistan dai na ikrarin mallakar yankin na Kashmir, lamarin da ya janyo har suka gwabza yaki sau biyu a baya
Manyan jami’an sojin kasar Turkiyya, sun ce dakarunsu sun shirya tsaf domin kai wani farmaki cikin Syria da aka jima ana shirya shi, da zimmar kawar da mayakan Kurdawa, wadanda Turkiyyan ta ayyana a matsayin ‘yan ta’adda, amma kasashen yammaci suke kallonsu a matsayin abokai na kut-da-kut a yakin da ake yi da mayakan kungiyar ‘yan ta’adda na IS
A daren jiya Talata rundunar sojin Turkiyya ta wallafa a shafin Twitter cewa, “dakarunmu da muke tunkaho da su, sun shiryawa wannan farmaki da aka wa lakabi da “Operation Safe Zone
Tuni dai wannan sanarwa ta sa jami’an hukumar kai daukan gaggawa na Majalisar Dinkin Duniya, suka kira wani taron gaggawa, Panos Moumtzis, shi ne shugaban tsare-tsaren hukumar a yankin, da maname labarai suka tambaye shi komai zai biyo baya, sai ya ce: Dakarun na Turkiyya dai sun ce ba wai mayakan Kurdawa kawai za su kai wa hari ba, har ma da mayakan IS da ke yankin
Shugaban Amurka Donald Trump ya aikawa da Turkiyya wasu sakonni biyu masu karo da juna dangane da shirin da kasar ta Turkiyya ke yi na kai farmaki kan mayakan Kurdawa
A jiya Litinin Shugaba Trump ya ce, dakarun Amurka za su ja gefe domin shirin kai farmakin da Turkiyyar ke yi, sai dai ya gargade ta cikin kakkausan harshe da cewa, idan har ta wuce makadi-da-rawa wajen kai hare-haren, zai dauki matakan kassara tattalin arzikinta
Sai dai abokanan shugaban Amurka ‘yan jam’iyyar Republican, sun nuna fushinsu kan yadda Amurkan za ta yasar da Kurdawan Siriya, wadanda suka hada kai suka yaki mayakan IS tare da sojojin Amurka
A jiya Litinin, daya daga cikin magoya bayan Trump a majalisar dattijai, ya kira wannan mataki a matsayin "rashin hangen nesa da sanin ya kamata
Hakazalika, ‘yan jam’iyyar Democrat, ma’aikatar harkokin waje da ta tsaron Amurka, duk sun nuna kin amincewarsu ga wannan mataki na shirin kai hari da Turkiyyan take so ta yi a arewacin Syria
Dubban masu zanga zanga na gudanar da tattaki a Kyiv babban birnin kasar Ukraine, don nuna rashin amincewarsu da shirin Shugaba Volodymyr Zelenskiy na shirya zabe a yankin gabashin Ukraine da yake karkashin ikon ‘yan aware masu samun goyon bayan Rasha
A lokacin da su ke gangamin, masu zanga zangar sun yi Allah wadai da shirin zaben da cewa mika wuya ne ga Rasha
A ranar daya ga watan Oktoba ne, Ukraine, da Rasha da kuma masu shiga tsakani, su Jamus da Faransa, su ka sa hannun akan wata yarjjejeniya tare da ‘yan awaren akan tsarin da za a bi wajen gudanar da zaben a gabashin Ukraine
Zeleskiy ya bayyana yarjejeniyar a matsayin wajiba kuma mataki na biye na shirin gudanar da taro tare da shugabannin Rasha, Jamus, da kuma Faransa don a kulla yarjejeniyar zaman lafiya
Da safiyar yau Lahadi majalisar ministocin Iraqi ta fidda wani shirin garambawul da za a yi a kasar biyo bayan arangamar da aka yi inda jami’an tsaro suka budewa masu zanga zanga wuta har mutane 19 suka mutu
Ministocin sun gana a daren jiya Asabar a kokarin da su ke yi na shawo kan zanga zangar da ta ba hukumomin kasar mamaki kwanaki biyar a jere, ta kuma yi sanadiyar mutuwar mutane kusan 100
Ministocin sun fidda jerin wasu tsare tsaren garambawul, da zasu duba batun mallakar filaye da gidaje, da daukar sojoji aiki, da karin kudaden tallafin inganta rayuwa ga iyalai marasa karfi, da kuma shirye shiryen da zasu horar da matasa marasa aikin yi
A wani jawabi da yayi a talabijin a daren jiya Asabar, Firai Ministan Iraqi Abdel Abdul-Mahdi ya fadawa majalisar ministocin cewa a shirye yake ya gana da masu zanga a kasar ya ji korafe korafen su
Ya kuma yi kira ga masu zanga zangar akan su kawo karshen gwagwarmayar da suke yi
A cigaba da turjiyar da 'yan yankin Kashmir ke nunawa tun bayan da kasar India ta soke 'yancin cin gashin kai na bangaren yankin Kashmir da ke karkashin ikonta, sun sake shiga zanga-zanga
Dubban mazauna bangaren yankin Kashmir da ke karkashin ikon Pakistan, sun yi gangami jiya Asabar don dada jaddada bukatarsu, ta cewa Indiya ta kawo karshen matakin nan mai cike da takaddama na fatattakar mutane, wanda ta fara daukawa tun watanni biyu da su ka gabata, a bangaren da ke karkashin ikonta a yankin na Kashmnir da ake rikici akai
Zanga-zangar ta faru ne a ranar da Sanata Chris Van Hollen na Amurka ya iso Pakistan bayan ziyarar da ya kai Indiya, inda aka hana shi izinin zuwa Kashmir gane wa kansa
Da ya ke jawabi a birnin Multan na gabashin Pakistan, Van Hollen ya yi kira ga gwamnatin Indiya da ta tabbatar ta kare hakkin dan adam, ta maido da hanyoyin sadarwa ta kuma saki fursunonin yaki na yankin da ake takaddama akai
Yayin da kasar Iraki ke kokarin murmurewa daga bala'in ISIS da sauran fitintinu, sai ga shi wata zanga-zangar nuna rashin gwamsuwa da manufofin gwamnati na nemar ta sake durkusar da kasar
Jami’an tsaron Iraki sun yi harbi da harsasan gaske kan masu masu zanga-zanga a jiya Asabar, su ka kashe 19 daga cikinsu, baya ga wasu da dama da su ka ji wa raunuka a birnin Bagadaza kawai ma, a rana ta biyar ta wannan zanga-zanga kan manufofin gwamnati, wadda ta girgiza kasar baki daya
Adadin wadanda su ka mutu a birnin Bagadaza da wasu birane da dama a kudancin Iraki, ya kai wajen 100
Akasarin masu zanga-zangar sun yi biris da kiraye kirayen gwamnati da shugabannin addinai, na su kai zuciya nesa
A birnin Bagadaza, masu zanga-zanga sun yi ta arangama da jami’an tsaro a unguwanni da dama, su ka yi ta kona tayoyi a kan tituna
Masu zanga-zangar sun fadada bukatunsu daga batun samar da ayyukan yi da abubuwan more rayuwa – kamar su ruwan sha da wutar lantarki – su ka kara da kiran da a kawo karshen almundahana a wannan kasa mai arzikin man fetur, wadda ke dauke da mutane kimanin miliyan 40
Ana samun bayanai masu karo da juna kan yadda ta kaya a wurin tattaunawar Amurka da Koriya Ta Arewa ta baya bayanan nan
Amma abin da ya fito fili dai shi ne tattaunawar ta sake cijewa - a kalla na wuccin gadi
Babban wakilin Koriya Ta Arewa a tattaunawar matakin aiwatarwa da Amurka, da su ka yi jiya Asabar a birnin Stockholm, ya ce tattaunawar ta kawo karshe nan da nan
“Tattaunawar ba ta zo da irin yanayin da mu ka sa rai ba, karshenta dai ta wargaje,” abin da Kim Myong Gil ya fada kenan a harabar Ofishin Jakadancin Koriya Ta Arewa a birnin na Stockholm
To sai dai, ‘yan sa’o’i bayan nan, mai magana ta yawun Ma’aikatar Harkokin Wajen Amurka Morgan Ortagus ya fadi a wata takardar bayani cewa, “Kalaman da su ka gabata na tawagar ‘yan Koriya Ta Arewa, ba su yi kama da maudu’i da kuma yanayin tattaunawar da aka kwashe sa’o’i takwas da rabi ana yi a yau dinnan ba
Tawagar Amurka dai ta gabatar da kwararan ra’ayoyi, kuma ta yi tattaunawa mai kyau da takwararta ta Koriya Ta Arewa
Hukumomin kasar Iraqi sun dage dokar hana fita da suka sanya a birnin Baghadaza yau Asabar, dokar da masu zanga zangar kin jinin gwamnati suka bijirewa
Adadin mutanen da aka kashe cikin kwanaki hudu na tashin hankalin da aka yi a kasar ya kai saba’in da biyu, daruruwan mutane kuma sun jikkata
Zirga zirgar ababen hawa na aiki kamar yadda aka saba a fadin babban birnin na Iraqi da kuma kan tituna, sai dai ko’ina yayi shiru a wasu manyan wurare dake birnin
An sanya shingayen kankare don toshe hanyoyin da dubban masu zanga-zangar suka yi arangama da ‘yan sanda a cikin wannan makon
Wata hukumar kula da hakkokin bil’adama a Iraqi ta ce jami’an tsaro sun tsare daruruwan jama’a saboda zanga-zangar da suka yi amma sun saki yawancinsu
Ranar Talatar da ta gabata ne aka fara zanga zangar a Baghadaza akan rashin ayyuka, da muhimman abubuwan more rayuwa, da kuma cin hanci da rashawa a gwamnati, kuma nan da nan zanga zangar ta bazu zuwa wasu biranen Iraqi, musamman a kudancin kasar
Babbar Kotun Tarayyar Turai ta yanke hukuncin cewa za a iya tilasta wa kamfanin abota na Facebook da ya cire duk wani abu da aka wallafa a duk duniya ba bisa ka’ida ba, indan har ya sabawa dokar wata kasa da ta kasance mamba a kungiyar Tarayyar Turai
Shi dai wannan hukunci da Babbar Kotun Tarayyar Turai ta yanke, babu damar da za a iya daukaka shi
Hukuncin ya samo asali ne daga wata kara da tsohuwar shugabar Jam’iyyar Green Party a kasar Austriya, Eva Glawischnig-Piesczek ta shigar, wacce ta nemi kamfanin na Facebook ya sauke kalaman batanci da aka buga game da ita
Wata kotu a kasar ta Austriya, ta ce kalaman sun take dokar da ta haramta bata sunan wani
Yawancin kafofin sada zaumunta kamar Facebook, galibi sukan cire duk wani abun batanci da ya saba dokar wata kasa
Hukuncin na jiya Alhamis zai tilasta musu yin hakan a duk fadin duniya
A yau Alhamis, Kamfanin Dillancin labaran kasar Korea ta Arewa KCNA, ya yi ikrarin cewa kasar ta yi nasarar gwajin sabon makami mai linzami kirar Ballistic da ake wa lakabi da SLBM a takaice, wanda za a iya harba shi daga jirgin ruwa mai tafiya a karkashin teku
Kamfanin dillancin labaran kasar, ya fitar da wasu hotuna da suka nuna lokacin da makamin mai linzami yake fitowa daga ruwa, a wani abu da ke nuna alamun daga karkashin tekun aka cullo shi
Hukumomin Japan wadanda suka nuna rashin jin dadinsu kan gwajin, sun ce makamin wanda aka harba shi a jiya Laraba, ya sauka ne a wani yankinsu
Wannan gwajin makami na zuwa ne, sa’o’i bayan da Korea ta Arewan ta bayyana cewa za ta yi wani zaman tattaunawa kan batun nukiliyanta da Amurka a ranar Asabar da ke tafe
Har ya zuwa yanzu shugaban Amurka, Donald Trump, bai ce uffan ba, kan wannan sabon gwajin makami da Korea ta Arewan ta yi
Tsohon shugaban rundunar sojin Isra’ila, Benny Gantz, ya soke wata ganawa da aka shirya za su yi da Firai Ministan kasar Benjamin Netanyahu a yau Laraba
Wannan mataki, wani koma-baya ne ga yunkurin da ake yi na kafa gwamnatin hadaka
Gantza ya ce dalilin soke ganawar shin ne ba a cika sharurddan da aka gindaya kafin a yi zaman ba, amma ya ce mai yiwuwa nan gaba a cikin makon nan a sake saka wata rana da za a gana
Jam’iyyar Likud ta Netanyahu, ta ce ta “kadu” matuka da ta ji matakin da Gantz ya dauka na soke zaman tattaunawar
Jam’iyyar ta kuma yi kira a gare shi, da ya sake zurfin tunani domin a kaucewa sake yin wani zabe
Zaben kasar na Isra’ila da aka kammala a kwanan nan, shi ne na biyu da aka gudanar cikin wannan shekara, wanda shi ma ya gaza samar da wata jam’iyyar da ta samu nasarar da za ta kafa gwamnati ita kadai
Shugaban kasar ta Isra’ila Reuven Rivlin ne, ya nemi Netanyahu da ya yi kokarin kafa gwamnatin hadaka, amma Gantz ya ce ba zai hada gwamnati da Netanyahu da ake zargi da laifin rashawa ba
Korea ta Arewa, ta amince ta koma teburin tattaunawa da Amurka kan batun makamin nukiliyanta, a cewar wani babban jami’in diflomasiyan kasar, kamar yadda kafofin yada labarai suka ruwaito
A cewar mataimakin Ministan harkokin wajen Korea ta Arewa, Choe Son Hui, hukumomin Pyongyang da na Washington, sun amince su zauna a ranar biyar ga watan nan na Oktoba, sai dai ba a ambaci inda tattaunawar za ta wakana ba
Amma a jawabinsa na farko da ya yi, tun bayan da ya bar gwamnatin Trump, tsohon mai ba da shawara kan harkokin tsaro, John Bolton ya nuna shakku kan yiwuwar samun maslaha a tsakanin Amurkan da Korea ta Arewa
Sanarwar sake hawa teburin tattaunawa tsakanin kasashen biyu, na zuwa ne kusan watanni uku, bayan da Shugaba Trump da takwaran aikinsa Kim Jong Un, suka hadu a yankin nan mara soji da ya raba Koriyoyi biyu
Duk da cewa bangarorin biyu sun amince su sake zama bayan wannan ganawa, Korea ta Arewa ta ki sake bayyana ranar da za a sake zama
Koriya ta Arewa ta ce har yanzu ana ci gaba da samun ta-da jijiyar wuya tsakaninta da Amurka, kuma an samu ci gaba dan kadan ne ta fuskar diflomasiyya, shekara guda bayan taron koli da kasashen biyu masu takaddama da juna suka yi wanda ya kafa tarihi
A cewar Jakadan Koriya ta Arewa a Majalisar Dinkin Duniya, Kim Song, wanda ya yi jawabi a ranar muhawarar karshe a babban Taron Majalisar na shekara-shekara, dangantaka tsakanin koriya ta arewa da Amurka ba ta samu ci gaba ba, sannan zaman dardar da ake samu a yankin ruwan Koriya yana nan yadda yake
Kim ya kuma dora laifin hakan akan “siyasa da takalar fada” da Amurkan ke yi a matsayin abin da ke kawo cikas ga zaman tattaunawan bangarorin biyu, sannan ya yi kira ga hukumomin Washington da su lalubo wata sabuwar hanyar neman maslaha
Wasu dubban 'yan Rasha sun jure ruwan sama mai sanyi su ka yi dafifi a wani dandalin tsakiyar birnin Moscow a daidai lokacin da kungiyoyin da ke adawa da su ke kokarin sake samun karfin gwiwa bayan kwashe tsawon lokacin bazarar 'summer' da aka yi ana ta zanga-zanga kan zabukan yankin da ma siyasar kasar dungurungum
Gangamin na jiya Lahadi shine na babban yunkuri na farko da kungiyoyin siyasa na masu ra'ayin sassaucin da kuma jam’iyyu masu alaka da su tun bayan zaben da aka gudanar a farkon wannan watan
Abubuwan da su ka faru gabanin zaben na ranar 8 ga watan Satumba, musamman ma yadda wasu jami'an zabe su ka yi ta hana 'yan takarar bangaren adawa tsawaya takarar --- shi ne babban musabbabin wannan zanga-zangar ta kyamar gwamnati da aka dade ana yi, wadda an yi shekaru da dama ba a ga irinta ba
Sai dai maimakon zabe, abin da ya fi aukuwa a ranar 29 ga watan Satumba shi ne “danniyar siyasa” a yayin da 'yan raji su ka bukaci da gwamnati ta dakatar da daukar matakin kai samame inda aka auna shugaban yan adawa da yake yaki da cin hanci da rashawa, Aleksei Navalny da kuma duka inda magoya bayansa suke a fadin kasar
Daya daga cikin jagororin masu zanga zanga a Hong Kong, ya bayyana aniyarsa ta shiga fagen siyasa a yankin domin yin takara
A jiya Asabar, Joshua Wong ya ce zai yi takarar kujerar gunduma a yankin a zaben watan Nuwamba mai zuwa
Ya kuma kara da cewa, “lokaci ya yi da za a fadawa shugaban China Xi Jingping cewa, wannan fafutukar ta su ce, wacce za su tunkara komai dacinta
An dai kwashe watanni ana zanga zanga a yankin na Hong Kong, wacce ake yawan yi a kowanne karshen mako, inda akan yi arangama tsakanin ‘yan sanda da masu boren adawa da shisshigin da China ke yi a yankin
An rufe rumfunan zaben shugaban kasa a Afghanistan a daidai lokacin da kasar ke fuskantar barazanar hare-hare daga ‘yan bindiga da kuma wasu dalilai da suka shafi tsarin gudanar da zaben
Jami’ai sun ce mutane da yawa ba su fito kada kuri’a ba, yayin da mayakan kungiyar Taliban su ka kai wasu ‘yan hare-hare, su ka kuma yi barazanar kai hare-hare a rumfunan zabe, abinda ya sa wasu ‘yan kasar su ka ce ba za su fita kada kuri’a ba
Ko da yake, wani dan Afghanistan, ya fadawa kamfanin dillancin labaran kasar Faransa cewa zai je ya kada kuri’arsa
Mohiuddin, ya ce ba ya jin tsoro
Ya kara da cewa ya zama wajibi su yi zabe idan su na son canji a rayuwarsu
An baza dubban jami’an tsaro a fadin Afghanistan don kare masu kada kuri’a da kuma rumfunan zabe fiye da 4,000 a fadin kasar
Wani jami’in ma’aikatar kula da harkokin cikin gidan Afghanistan, ya fadi cewa akalla mutane 23 su ka jikkata a ‘yan hare-haren da aka kai kan masu sakkon zuwa kada kuri’a
Ya kuma ce an dakile wasu hare-haren
Jakadan shugaban Amurka na musamman a Ukraine yayi murabus jiya Jumma’a, a cewar kafofin yada labaran Amurka da suka ambaci majiyoyin dake da masaniya akan batun
Rahotannin sun ce Kurt Volker ya yi murabus daga mukamin sa bayan da ya gana da sakataren harkokin wajen Amurka Mike Pompeo jiya Jumma’a
Nan take dai ma’aikatar harkokin wajen Amurka bata ce komai ba bayan da aka tuntube ta game da batun
An ambaci sunan Volker a korafin wani mai kwarmata bayanan sirri da ya haddasa fara binciken yiwuwar tumbuke shugaba Trump
Bayanan korafin sun nuna cewa Volker ya taimaka wajen shirya wata ganawa da aka yi tsakanin lauyan Trump Rudy Giuliani da jami’an Ukraine
Mai kwarmaton da ba a bayyana ko wanene ba, ya yi zargin cewa ranar 25 ga watan Yulin da ya gabata, a lokacin wata hirar wayar tarho, Trump ya nemi taimakon sabon shugaban Ukraine akan ya nemo wasu bayanan da zasu alakanta tsohon mataimakin shugaban Amurka Joe Biden da dansa Hunter da wani laifi don gurgunta neman takarar Biden a karkashin jam’iyyar Democrat a zaben shekarar 2020 dake tafe
An fara kada kuri’a a zaben shugaban kasa a Afghanistan, yayin da ake fargabar gargadin da mayakan Taliban suka yi na cewa za su kai hare-hare a rumfunan zabe
Mayakan sun yi kira ga masu kada kuri'ar kasar da yanwansu ya kai miliyan 9 da su zauna a gidajensu ko kuma su fuskanci fushinsu
Hukumomin kasar sun ce, wata fashewa da ta auku a yau Asabar a wata rumfar zabe a birnin Kandahar da ke kudancin kasar, ta jikkata mutane da dama
An dai jibge dubban jami'an tsaro a sassan kasar domin kare lafiyar masu kada kuri'a a rumfuna zabe sama da 4,000
An samu wasu 'yan kasar ta Afghanisatn da suka ki fita zabe saboda fargabar hare-hare da wadanda suka yi ikrarin za a yi magudi a zaben
Shugaban Iran, Hassan Rouhani, ya gaya wa Shugabannin kasashen duniya jiya Laraba cewa, kasar Iran ba za ta yi zaman tattaunawa da Amurka ba, muddun takunkumin da aka kakaba ma ita Iran din na aiki
“An taba yin zaman tattaunawa da mu alhalin takunkumi na aiki a kanmu
Ba za mu sake yadda da haka ba
A tsai da takunkumin sannan a koma kan alkawuran da aka yi, watakila a iya sake bude babin tattaunwa,” abin da Rouhani ya gaya ma Babban Taron Majalisar Dinkin Duniya kenan
Amurka ta kakaba takunkumi kan wasu muhimman bangarori na sashin man kasar Iran, bayan janyewar da Amurkar ta yi bara daga yarjajjeniyar da aka cimma a 2015, wadda ta tanaji takaita shirin nukiliyar kasar Iran
Gwamnatin Trump ta ce yarjajjeniyar da aka cimma tsakanin Iran da manyan kasashen duniya ba ta yi tasiri ba sosai, wajen hana Iran ci gaba da shirinta na makaman nukiliya da kuma yin wasu aika-aika
Firai ministan Burtaniya Boris Johnson, na kokarin wanke siyasar sa, tun bayan hukuncin kotun kolin kasar da ta yanke hukunci jiya Tala, da cewar bukatar shi ta a dakatar da majalisar kasar ya sabawa dokokin kasar
Hukuncin na nuni da cewar ‘yan-majalisaun, zasu koma bakin aiki a yau Laraba, ana kuma cigaba da kara kiran Firai ministan da yayi murabus
Burtaniyar dai zata fice daga jerin kasashen kungiyar turai a ranar 31 ga watan Oktoba, amma wannan ikirarin na Brexit don ficewa ya kara shiga cikin rudani
Alkalan kotun 11 duk sun amince da hukuncin batare da hamayya ba, akan yunkurin Johnson, suka kuma kira hukunci da cewa “Hukunci na bakin iyakar karfin gwamnati”
“Matakin baiwa Sarauniya shawarar ta dakatar da majalisar, zai iya hana ‘yan majalisaun gabatar da ayyukan su kamar yadda kundin tsarin mulkin kasar ya tanadar” a cewar babbar alkalin kotun Brenda Hale jiya Talata
Kwana daya bayan shugaban Amurka Donald Trump ya ayyana kasar Iran a mastayin kasar da tafi hadari a duniya, shi kuwa shugaba Hassan Rouhani, zai gabatar da nashi jawabin gaban taron Majalisar Dinkin Duniya a yau
Sauran shuwagabanni da suka hada da shugaban kasar Faransa Emmanuel Macron, da ta Jamani Angela Merkel, sun bukaci Trump da Rouhani, su zauna don tattaunawa bayan taron shekara-shekara, don kawo karshen takaddamar dake tsakanin kasashen biyu
Amma duk yunkurin bai yi nasara ba
Suna nan, muna nan, amma bamu cinmma wata matsaya ba, a cewar Trump jiya Talata
Amma Rouhani ya nuna alamun a shirye yake ya gana, amma idan Trump ya yarda ya dage takunkumin tattalin arziki da ya kakabawa kasar
Babban Sakataren Majalisar Dinkin Duniya, Antonio Guterres, ya fada a babban taron majalisar cewa, nasara na kokarin sabule wa duniya a yakin da ake yi da matsalar sauyin yanayi, amma a cewar shi, har yanzu akwai sauran lokacin da za a dakile mummunan tasirin da dumamar yanayi ke yi ga duniya
Ya kara da cewa, a ranar Litinin, an tattauna kan wannan batu a wani taron koli, inda ya yi kira ga shugabannin duniya da su himmatu wajen ganin an samar da maslahar da za ta tsayar da yanayi a maki daya da rabi, sannan a kai shallin samar da daidaito game da gurbatacciyar iskar da ake fitarwa nan da shekarar 2050
Shi dai Guterres, na daya daga cikin shugabannin duniya cikin jerin shugabannin kasashe da suka yi jawabi a ranar farko ta taron koli kan batun sauyin yanayi da ya shafi duniya baki daya
Shugaban kasar Amurka Donald Trump, ya gudanar da jawabi a babban taron kolin shugabannin kasashe na Majalisar Dinkin Duniya karo na 74 a jihar New York
A jawabinsa shugaba Trump ya bayyana irin nasarorin da gwamnatinsa ta samu, kamar raguwar marasa aikin yi da samar da samar da ayyukan yi da sana’o’i
Ya ce cikin shekaru uku an samarwa da Amurkawa miliyan shida da ayyukan yi
Trump , ya kara da cewa kazalika Amurka ta shiga jerin kasashen da ke samar da Man Fetur a Duniya, inda wannan ya nuna nasara ce da aka samu a karkashin gwamnatinsa
Sannan ya yi magana akan kasuwanci, inda ya ce shekara da shekaru ke nan, kusan shekaru 10 Amurka tana iyakacin bakin kokarin ta, don inganta huldar kasuwancinta da sauran kasashe, musamman makwabtanta da suka hada da Mexico da kuma Canada
Ya ce suna ci gaba da tattaunawa akan irin wadannan abubuwa
Shugaba Trump, ya kara da cewa Amurka za ta hadin gwiwa da kasar Birtaniya, a lokacin da take kokarin ficewa daga kungiyar Tarayyar Turai
Ya nuna cewa akwai wasu aiyuka, ko hulda na kasuwanci da za suyi da Birtaniyar
Batun huldar kasuwanci da Trump ya yi akan huldar Amurka da kasar China, ya ce tun shekarar 2001 da China ta shiga cikin kungiya ko cibiyar kasuwancin Duniya, ake ganin cewa China za ta samu bunkasar tattalin arziki, da fadada hanyoyin kasuwancinta
Amma bayan kusan shekaru 20, sai abubuwa suka canza maimakon aga bunkasar arziki da fadadawar kasuwancinta, sai China ta zo tana cutar Amurka da sauran kasashen Duniya
Shugaban Trump bai ambaci wani abu na musamman tsakanin Amurka da Najeriya ba, ko wasu kasashen Afirka
Sai dai ya ce akwai tanadi da ake yi domin bunkasa kasuwanci tsakanin Amurka da wasu kasashe da dama a Duniya
Matashiyar nan mai fafutuka ‘yar kasar Sweden, Greta Thunberg, ta caccaki shugabannin duniya a jiya Litinin a babban taron Majalisar Dinkin Duniya, inda ta yi kira da a dauki matakan magance sauyin yanayi, saboda matsalolin da hakan ke haifarwa
“Mutane na wahala, mutane suna mutuwa, halittun duniya na ta gushewa, mun shiga wani kangi na gushewa daga doron kasa, amma abin da za ku zauna kuna magana akai shi ne batun kudi da bunkasar tattalin arziki? Inji Thunberg
Ta kara da cewa, ilimin kimiyya ya bayyana wannan matsala karara tun shekaru 30 da suka gabata , amma har yanzu ba sa yin komai akai
Thunberg cikin murya mai cike da tausayawa, ta ce" kun gaza a idonmu! Amma matasa sun fara fahimtar cin amanarku
Kuma idan kuka zabi ku ci gaba da gazawa a idonmu, ba za mu taba yafe maku ba
‘Yar shekaru 16, Thunberg ta gargadi shugabanni da firayim ministoci sama da 60 da suka hallara a zauren Majalisar don taron kolin, inda ta ce matasa ba za su bar ku ba "ku tserewa wannan batun
A yau Litinin shugabannin duniya zasu hadu a birnin New York dan hallartar taron Majalisar Kolin Kungiyar Majalisar Dinkin duniya, inda zasu tattauna akan sauyin yanayi duba ga yadda masana kimiyya suke gargadin a dau matakin kariya
Kimanin Shugabannin kasashe 60 da Fira Ministoci ne ake sa ran zasu yi jawabai akan batutuwa da suka hada da yadda za a daina amfani da makamashin Coal a koma ga amfani da makamashin da bashi da illa ga yanayi, kiyaye aukuwa da magance masifu idan sun auku da zuba kudi a fannin yanayi a taron na wuni daya
Shugaban Amurka Donald Trump bazai hallarci taron ba
A yau Litini, a maimakon haka, zai hallarci wani taro akan cin zarafi da ake yiwa mabiya addinai marasa rinjaye, musamman mabiya addinin Kirista, kafin ya zanta a zama daban-daban da shugabanin Pakistan, Poland, New Zealand, Singapore, Egypt da Korea ta Kudu
Babban Sakataren Majalisar Dinkin Duniyar Antonio Guteres, ya kudiri jaddada wa shugabanin mahimmancin da wannan taron na yanayi yake dashi kuma ya kalubalance su da samar da kwakkwarar mafita ba kawai su tsara bayanai masu daukan hankali ba
A gabanin taron da za ayi yau Litini, Majalisar Dinkin Duniyar ta fitar da wani rahoto wanda cibiyar Lura da yanayi ta Duniya ta hada, mai nuna cewa an samu karuwar gurbtar yanayi da iskar Carbon, haurawar teku, dumamamar yanayi da kuma narkewar kankara
Shugaban Amurka, Donald Trump, ya amsa cewa ya yi magana akan batun matsalar almundahana da shugaban kasar Ukraine, Volodymrs Zeleskiy, to amma bai zarce da cewa sun tattauna kan batun binciken dan takarar jam’iyyar Demokarat mafi fice, wato Joe Biden ba
Jaridar Wall Street Journal ta ce har sau takwas Shugaba Trump ya bukaci Zeleskiy da ya binciki Biden da dansa Hunter, da kuma ko wani kamfanin Iskar Gas na Ukraine ya yi kokarin samun alfarma ne da ya dauki Hunter aiki a lokacin Joe Biden ya na Mataimakin Shugaban Amurka
Rahotannin sun ce Trump ya na kokarin ya ga Zelenskiy ya hada kai da lauyan shi Trump din, Rudolph Guiliani, wajen abincikin Biden da dansa
Trump ya kira Zelenskiy ne tun a watan Yuli, watanni biyu bayan da ya hau kan karagar mulki a Ukraine
A yau Lahadi shugaban kasar Iran Hassan Rouhani ya fadi cewa kasancewar dakarun kasashen waje a kasashen dake yakin tekun Persia zai kawo rashin tsaro a yankin
“Dakarun kasashen ketare na iya kawo matsala da rashin tsaro ga jama’ar mu da kuma yankin mu,” a cewar Rouhani a wani jawabi da ya yi wanda aka nuna a gidan talabijin din kasar
Shugaban na Iran ya kuma ce ya na so ya gabatar da shirin hadin gwiwar yankin na samar da zaman lafiya a gaban Majalisar Dinkin Duniya
Jiya Asabar shugabar majalisar wakilan Amurka Nancy Pelosi ta caccaki shirin shugaba Donald Trump na tura karin dakarun sojan kasar da kuma kayayyakinsu na yaki ta sama zuwa Saudiyya da kuma Hadaddiyar Daular Larabawa, ta na mai cewa wannan shine yunkurin gwamnatin Trump na baya-baya na yiwa majalisar dokokin kasar danwaken zageye
Firayin ministan kasar Australia Scott Morrison, wanda ya kai ziyara fadar shugaban Amurka ta White House ranar Jumma’ar da ta gabata, ya ce kasar sa ba zata shiga cikin wata harkar soja ba da Amurka a Iran
A Hong Kong, dubban masu zanga zanga ne suka bazama akan tituna a jiya Asabar a yankin, wanda ke karkashin ikon China, domin yin zanga zangar neman a inganta tsarin Dimokradiyya a yankin
Kamfanin Dillancin Labaran Reuters, ya ruwaito cewa, ‘yan sanda sun yi amfani da hayaki mai sa kwalla akan masu zanga zangar da suka lalata 'yar karamar hanyar dogo a yankin
Zanga zangar ta jiya ta samo asali ne bayan da masu goyon bayan China suka yayyaga sakonnin adawa da gwamnati da aka mammana a jikin bango a sassan birnin, wanda ake wa lakabi da “Lennon Wall
Shi dai rikicin siyasar na Hong Kong ya samo asali ne, tun bayan da hukumomin yankin suka gabatar da wani kuduri da zai samar da dokar da za ta rika ba da dama ana tura wadanda ake tuhuma da aikata laifi zuwa China, domin a yi masu shari’a, matakin da masu zanga zanga suka ce sam ba zai yi wu ba
Amurka zata tura karin dakarun sojojinta da wasu kayayyakin kariyar makamai ta sama zuwa kasar Saudiyya da kuma kasashen hadaddiyar daular Larabawa da ake kira UAE a takaice, a cewar ma’aikatar tsaron Pentagon jiya Jumma’a
Wannan sanarwar na zuwa ne bayan harin da aka kai akan masana’antun sarrafa man kasar Saudiyya a karshen makon da ya gabata wanda jami’an Amurka suka ce Iran ce ta kai harin, zargin da ita kuma Iran ta musanta
Shugaban Amurka Donald Trump ya amince da tura dakarun na Amurka, wadanda aikinsu shine bada kariya, a cewar sakataren harkokin tsaron Amurka Mark Esper a lokacin wata ganawa a ma’aikatar Pentagon
Esper ya ce Amurka na daukar matakin ne saboda Kasashen Saudiyya da na UAE ne suka bukaci ta tayi hakan don inganta matakan kariyar su ta sama da kuma na makamai masu linzame bayan harin da aka kai ranar 14 ga watan Satunba
Yayin da shugabannin kasashen duniya ke shirin hallara a babban taron Majalisar Dinkin Duniya da ake yi shekara-shekara, ana ci gaba da ta-da jijiyar wuya tsakanin Amurka da Iran, batun da mai yiwuwa ya mamaye taron wanda ya kamata ya mayar da hankali kan batun dumamar yanayi
A ranar Larabar da ta gabata, babban Sakataren Majalisar, Antonio Guterres, ya jaddadawa manema labarai muhimmancin tunkarar matsalar ta dumamar yanayi
“Za mu dauki matakai masu armashi wajen kaucewa amfani da makamashin kwal, a kuma dakatar da ba da tallafi wajen amfani da man fetur da dangoginsa
Taron kolin zai fara ne daga ranar 23 ga watan nan na Satumba, inda ake sa ran sama da shugabannin kasashen duniya da wakilan gwamnati 100 za su halarta
Kwamitin Sulhu na Majalisar Dinkin Duniya, ya cimma matsaya ta bai-daya, kan a tsawaita tare da karfafa aikin wanzar da zaman lafiya a Afghanistan, matakin da ya kaucewa barazanar China ta hawa kujerar-naki
A ranar Litinin ya kamata kwamitin ya kada kuri’a kan wannan batu, kwana guda kafin wa’adin aikin majalisar ya kawo karshe a kasar
Sai dai China ta yi barazanar hawa-kujerar naki kan kudurin na sabunta ayyukan majalisar a kasar ta Afghanistan, saboda bai hada har da wani shirin ayyukan da ta kirkiro ba, na “samar da ababan more rayuwa kamar na samar da hanyoyin kasa da na ruwa, wadanda za su hada Chinan da nahiyoyin Asiya, Turai da Afirka
Jami’an Amurka sun ce ana ci gaba da samun karin hujjojin da ke nuna cewa Iran ce da alhakin hare-haren da akai kai a kan matatun man kasar Saudi
Da farko ‘yan tawayen Houthi na kasar Yemen da ke samun goyon bayan kasar ta Iran, sun dauki alhakin kai hare-haren na ranar Asabar, wadanda suka kassara kusan rabin ayyukan tace man kasar
Sai dai jami’an Amurka, sun ce hujjojin da aka tattara, sun nuna cewa, ba ‘yan tawayen na Houthi ne suka kai harin ba
A jiya Talata, wani jami’in tsaron Amurka, ya fadawa Muryar Amurka cewa, bayanan da suka tattara, sun nuna cewa Iran ce ta kitsa hare-haren
Martin Grifiths, shi ne wakilin Sakatare-janar din Majalisar Dinkin Duniya na musamman, kan rikicin Yemen
“Ya kara da cewar, wannan babban al’amari zai iya janyo rikici a daukacin yankin, sama da yadda zai iya samar da hanyoyin sasantawa
Iran dai ta musanta cewa tana da hannu a harin na Saudiyya
Wani mai bincike na Majalisar Dinkin Duniya ya gano cewar, shekaru biyu bayan mummunan korar 'yan gudun hijirar Rohingya sama da dubu 700,000 daga Myanmar, har yanzu babu yanayi mai kyau da zai tabbatar da tsaronsu, saboda kasar na ci gaba da zama mai cike da hatsari a gare su
Hakan ya sa ake ganin bai kamata su bar matsuguninsu na Cox Bazar da ke Bangladesh ba
Mai hada rahoto na musamman na Majalisar Dinkin Duniyar, Yanghee Lee, ta ce Myanmar ta ci gaba da keta sabawa dokokin kasa da kasa tana kuma amfani da tsauraran matakai don tursasawa tsirarun kabilu a jihohin Rakhine da kudancin Chin
Ta ce, an kashe fararen hula da dama kuma dubun dubatar mutane sun tsere sakamakon amfani da manyan bindigogi da sauran hanyoyin muzgunawa ‘yan kungiyar Tatmadaw da sojojin Myanmar da na Arakan su ke amfani da su
Sai dai wakilin Myanmar na dindindin a Majalisar Dinkin Duniya, ya musanta duk wadannan zarge zarge
A wani mataki na bazata, kungiyar Taliban ta canza ra'ayinta na dakatar da kungiyar agaji ta Red Cross, ta na mai alkawarin bayar da kungiyar agajin kariya don gudanar da harkokinta na jinkai a Afghanistan
A jiya Lahadi kungiyar Taliban ta kasar Afghanistan ta janye dakatarwar da ta yi wa kungiyar bada agaji ta Red Cross, kuma ta maido da tabbacin kariyar da a baya ta bai wa mai’aikatan kungiyar ta ICRC wadanda ke aikin ba da agaji Afghanistan
“Masarautar Islama ta maido da alkawarin tabbatar da tsaro ga 'yan kungiyar bada agaji da ICRC a Afghanistan, kuma ta umarci dukan shahidai da su kauce wa hanyar da kungiyar ICRC ta ke gudanar da ayyukanta, kuma su kula da tsaron ma’aikatan kungiyar da kuma kayakinsu,” a cewar wata takardar bayani ta kungiyar ta Taliban ta
Maimagana da yawun kungiyar agaji ta ICRC ya ce ranar ta yi daidai da ranar da kungiyar ta koma da ayyukanta a cikin fadin kasar ta Afghanistan
Yayin da duniya ke sauraron abin da zai biyo bayan harin da aka kai kan katafariyar matatar man Saudiyya dinnan, Amurka ta ce a shirye ta ke ta dau duk irin matakin martanin da Saudiyya ke so
Shugaban Amurka, Donald Trump, ya ce sojojin Amurka sun “kintsa da cikakkun makamai” don mayar da martani akan hare haren da aka kai a daya daga cikin matatun man Saudiyya mafiya girma, da kuma wurin da ya fi samar wa duniya danyan mai
“Mu na da hujjar yin imanin cewa mun san wanda ya aikata," abin da Trump ya rubuta kenan ta kafar Twitter jiya Lahadi da yamma
Shugaban kasar ya kuma kara da cewa yana jira ya ji daga Saudiyya game da wadanda su ka yi imanin su suka shirya harin kuma “a bisa wane sharadi zamu dauki mataki
Tun da farko, Sakataran Harkokin Wajen Amurka, Mike Pompeo, ya wallafa wani sakon Twitter mai cewa “Yanzu Iran ta kaddamar da wani mummunan hari akan wurin da ake samar da makamashi a duniya," wanda bai yi la'akari da ikirarin 'yan tawayen Houthi na Yemen masu samun goyon bayan Iran cewa su su ka kai harin da jirage marasa matuka ba
Sai dai Iran ta kira zargin cewa ta na da hannu a harin da cewa "gagarumar karya ce
Ministan makamashin kasar Saudiyya ya ce hare haren jiragen sama marasa matuki akan kamfanonin sarrafa man Aramco guda biyu da aka kai a Saudiyya sun sa za a rage ayyukan hakar mai da rabi yanzu
Wani hoton bidiyo na harin da aka kai tun da sanyin safiyar jiya Asabar a Abqaiq, dake gabashin Saudiyya, ya nuna yadda wuta ta yi ta ci a wurin
Zuwa rana kuma, bidiyon ya nuna hayaki na tashi sama
Jami’an kasar Saudiyya dai sun ce babu ma’aikacin da ya rasa ransa ko ya jikkata a hare-haren
Wani mai magana da yawun mayakan Houthi na Yemen, kanal Yahya Saree, ya dauki alhakin kai hare-haren na jiragen sama na jiya Asabar akan kamfanonin man Saudiyya, ya kuma yi alkawarin zasu kara kai hare-haren idan har dakarun kasashen da Saudiyyar ke jagoranta suka ci gaba da kai farmaki akan mayakan dake Yemen
Ko da yake, babu tabbacin ko daga Yemen jiragen saman suka taso
Saree ya kuma yi ikirarin cewa harin na jiya shine mafi girma da suka kai ya zuwa yanzu kuma ya bukaci nazari da bayanan sirri sosai, ciki harda wasu bayanai da suka samu daga wasu mutane a cin Saudiyya
Masu kada kuri’a a kasar Tunisia sun fara zuwa rumfunan zabe yau Lahadi don zaben sabon shugaban kasarsu
‘Yan takara kusan 26, daga jam’iyyu daban daban ne suke akan takardar zaben a wannan karon
Wannan ne karo na biyu da ake zaben shugaban kasa a karkashin tsarin dimokradiyya a kasar
Rashin habbakar tattalin arziki da kuma karuwar rashin ayyuka a kasar, su ne abubuwan da ke tuni da cewa juyin juya halin da aka yi a Tunisia, wanda aka yiwa lakabi da "Jasmine" shekaru 8 da suka gabata, haka ba ta cimma ruwa ba
Akwai yiwuwar sake yin zaben shugaban kasar
Bayan mutuwar shugaban Tunisia Beji Caid Essebsi a watan Yulin da ya gabata ne aka yanke shawarar yin zaben na yau Lahadi
Ministan makamashi a Saudiyya, ya ce hare-haren jirage mara matuka da mayakan Houthi suka kai akan matatun man fetur din kasar na Aramco guda biyu, sun yi sanadiyyar rage adadin man da kasar ke fitarwa
Wani hoton bidiyo da wani da ba kwararre ba ne ya dauka, ya nuna yadda wuta take ci, amma zuwa tsakiyar rana an ga hayaki ya turnuke sararin samaniya
Hukumomin Saudiyya sun ce babu wanda ya rasa ransa ko ya ji rauni daga hare-haren
Tuni dai kakakin mayakan Houthi, Kanar Yahya Saree, ya tabbatar da cewa su suka kai hare-haren, yana mai cewa za su ci gaba da kai iri-irensu idan dakarun da Saudiyya ke jagoranta suka ci gaba da kai masu hari
Wata tawagar kungiyar Taliban ta kai ziyara Moscow, babban birnin Rasha, inda ta gana da jami’an kasar, mako guda bayan da Amurka ta soke wata tattaunawa da kungiyar ta Taliban kan zaman dakarun Amurka a kasar ta Afghanistan
Kafafen yada labaran Rasha, sun ruwaito Kakakin kungiyar ta Taliban, Suhail Shaheen, yana cewa tawagarsu ta hadu da wakilin shugaban Rasha kan rikicin na Afghanistan Zamir Kabulov a jiya Juma’a, sun kuma tattauna kan matakan da ake bi don maido da zaman lafiya a Afghanistan
A wani labari kuma, a jiya Juma’a shugaban kasar ta Afghnistan Ashraf Gani, ya fadawa wani gangamin yakin neman zabe cewa, an kashe sama da mayakan kungiyar ta Taliban dubu biyu cikin makon da ya gabata
Ya kara da cewa gwamnatinsa ce kadai mafita ga ‘ya’yan kungiyar idan suna neman sulhu
Amurka ta dauki matakin tallafawa sojojin kasar Ukraine da miliyoyin daloli, kudaden da fadar White House ta hana sake su kafin wannan lokaci
Jami’an fadar White House sun tabbatar a jiya Alhamis cewa an sake dala miliyan 250 daga asusun ma’aikatar tsaron Amurka ta Pentagon da wani tallafi na karin dala miliyan 141 daga ma’aikatar harkokin wajen Amurka, jim kadan kafin ‘yan majalisa su yi kashedi ga gwamnati
Ma’aikatun harkokin kasashen waje da ta Tsaron Amurka za su ci gaba da aikin bada tallafin kudaden daga asusun sojoji da na tsaro ga Ukraine, a cewar wani babban jamai’in gwamnati
Gwamnati tana taimaka wa Ukraine ne a kokarinta na kare kanta da kuma yin wasu sauye sauye, kana wadannan kudade za su taimaka wa Ukraine ta gudanar da wadannan ayyuka
China ta ce za ta tsame wasu daga cikin kayakin da ake shigo da su daga Amurka daga harajin ramuwar gayya na baya bayan nan, da su ke ta sa ma juna a yakin cinakayyar da ke dada ta’azzara tsakanin kasashen biyu mafiya karfin tattalin arziki a duniya
Ma’aikatar Harkokin Kudin China ta fitar da sunayen wasu kayaki 16 daga cikin rukunoni biyu na wasu kayaki wadanda harajin ba zai shafe su ba, ciki har da ‘yan mitsi-mitsin halittun ruwa na shrimp, da giris din kamfani, da na’uarar jinyar cutar kansa da man lausasa inji da dai sauran wasu sinadarai
Daga ranar 17 ga wata wannan tsamewar za ta fara aiki na tsawon shekara guda
Amurka da China sun shafe fiye da shekara guda, su na ta sa ma juna harajin ramuwar gayya, wanda hakan ya samo asali daga bukatar Shugaban Amurka, Donald Trump, da China ta yi wasu sauye-sauye a tsarin cinakayyarta, da kayan rahusa, da kuma batun harkokin kayan fasaha
A yau Laraba wata kotu a kasar Scotland ta yanke hukunci cewa matakin da Firayim Ministan Burtaniya Boris Johnson ya dauka na dakatar da majalisar dokokin kasar ya sabawa doka
Alkalan ba su ba da umarnin dakatarwar ba, amma a maimakon haka sun ce akwai bukatar Kotun koli ta Biritaniya ta yanke wannan hukunci
Gwamnati ta nuna adawa da wannan hukuncin na kotun, sannan ta ce za ta daukaka kara
An dakatar da zaman majalisar na tsawon makonni biyar ya fara aiki daga jiya Talata
'Yan adawa sun nuna adawa ga abin da suka kira "juyin mulki" daga Johnson, yayin da Birtaniyya ke fuskantar wa'adin ficewa daga Tarayyar Turai a ranar 31 ga Oktoba
A wani al'amari mai kama da hanunka mai sanda ga Amurka da sauran kasashen duniya, Shugabar Hong Kong ta ce hawainiyar masu katsalandan ta kiyayi ramar Hong Kong
Shugabar yankin Hong Kong Carrie Lam, ta yi kallon-hadarin-kaji, ga duk wani yunkuri da Majalisar Dokokin Amurka ke yi, na yin wata sabuwar doka da za ta shafi yankin
“Gwamnatin wannan yanki, ta lura cewa wasu majalisun dokokin kasashen waje, musamman na Amurka, na shirin gabatar da wani kudurin doka, da zai yi katsalandan a harkokin Hong Kong, sam! ba za mu amince da wannan ba,” inji ta
Kalaman na shugaba Carrie Lam, na zuwa ne, bayan zanga zangar da aka yi a ranar Lahadi, wacce dubban mutane suka yi tattaki zuwa ofishin jakadancin Amurka da ke birnin na Hong Kong, suka yi kira ga Amurkan da ta amince da wata dokar tabbatar da “’yancin bil Adama da da mulkin Dimokradiyya” da ta shafi yankin na Hong Kong
A karo na biyu, Majalisar Dokokin Burtaniya ta yi watsi da shirin Firai minista, Boris Johnson, na gudanar da zabe da wuri, a wani yunkuri na ganin ba a saba ma wa’adin ficewar Birtaniya daga Tarayyar Turai ba
Johnson ya so a goyi bayan aniyarsa ta gudanar da zaben gaggawa ranar 15 ga watan Oktoba, a yunkurinsa na neman samun rinjaye a Majalisar, saboda ta amince da tsarinsa na shirin ficewar, ko Brexit, gabanin babban taron Shugabannin kungiyar ta Tarayyar Turai, EU
Bayan kuri’ar ta bijirewa da aka kada jiya Litinin, Johnson ya aiwatar da shirin nan na sa da ake takaddama a kai, na dakatar da Majalisar Dokokin na tsawon makonni biyar, har sai Sarauniyar Ingila ta gabatar da jawabinta na shekara- shekara ga majalisar Dokokin, mai kunshe da bayanin shirin ayyukan Majalisar da gwamnati za ta aiwatar a shekara mai zuwa
Watsi da batun gudanar da wani sabon zabe da Majalisar ta yi, na zuwa ne ‘yan sa’o’i bayan da Sarauniya Elizabeth ta Ingila, ta bayar da goyon bayanta ga kudurin dokar hana Johnson aiwatar da shirinsa na Brexit ba sharadi, wato ficewa daga Tarayyar Turai a ranar 31 ga watan Oktoba, ba tare da an zayyana yarjajeniyar rabuwar ba
‘Yan raji masu muradin dimokradiyya a Hong Kong sun tattaru a wajen wani karamin ofishin jakadancin Amurka a birnin yau Lahadi a yayinda suke kokarin ganin kasashen duniya sun matsawa Beijing lamba biyo bayan watanni ukkun da aka kwashe ana zanga-zanga, da wani lokaci ma take rikidewa ta koma tarzoma
Miliyoyin jama’a sun hau kan titunan Hong Kong a cikin makonni 14 kenan suna zanga-zanga, wani abu da ya zama kalubale mafi girma ga China tun bayan da Burtaniyya ta mika mata yankin a shekarar 1997
An dai fara wannan zanga-zangar ne sakamakon wani mataki da yanzu ma aka soke, wanda ya amince a kai masu manyan laifuka China don su fuskanci shari’a, abinda ‘yan adawa suke gani kamar wani mataki ne na Beijing na kwace ‘yancin yankin mai cibiyar hada-hadar kudade ta kasa-da-kasa
Dumbin mutane, wasun su dauke da tutar Amurka sun tattaru a wani fili a birnin na Hong Kong daga nan suka tattaka zuwa wani karamin ofishin jakadancin Amurka dake kusa
Suna yin kira ga shugaban Amurka Donald Trump akan ya taimaka ya ‘yantar da birnin
Shugaban Amurka Donald Trump ya ce ya soke wata ganawar sirri da suka shirya yi yau Lahadi da shugaban Afghanistan Ashraf Ghani da wasu manyan shugabannin kungiyar Taliban a Camp David, wato wani kebabben wuri don shugaban Amurka
A wasu jerin sakonni da ya rubuta a shafinsa na Twitter jiya Asabar da yamma, Trump ya bayyana cewa ya soke shirin ganawar a Camp David dake jihar Maryland ba tare da bata lokaci ba biyo bayan wani harin bom na mota da aka kai a birnin Kabul wanda yayi sanadiyar kisan mutane 12, ciki har da wani sojan Amurka
Shugaban ya kara da cewa idan har ‘yan Taliban ba za su iya amincewa su tsagaita wuta ba a wannan muhimmin lokacin da ake ganawar neman sulhu, har ma suka kashe bayin Allah guda 12, to ta yiwu ma ba su da karfin ikon da za a yi wasu shawarwarin cimma wata yarjejeniya mai ma’ana da su
Har nan da shekaru nawa suke so su yi ta yaki? A cewar Trump
Wadannan sakonnin na twitter da Trump ya rubuta tabbas ba a yi zaton su ba a game da batun shawarwarin da aka ci gaba da yi a birnin Doha na kasar Qatar tsakanin jami’an Amurka da ‘yan Taliban, tattaunawar da kungiyar mayakan ta bayyana a matsayin mai muhimmanci, a cewar David Sedney, mukaddashin shugaban jami’ar Amurka dake Afghanistan
Wani babban jami’in kasar India mai ba da shawara a fannin tsaro, ya zargi wani gungun tsageru da kokarin kutsa kai cikin yankin Kashmir, yana mai cewa Pakistan na yunkurin ta-da zaune-tsaye
Mai bai wa firai ministan India Narendra Modi shawara kan harkokin tsaron kasa, Ajit Doval, ya fadawa manema labarai cewa, wasu ‘yan ta’adda 230 suna shirin kutsa kai zuwa sassan yankin na Kashmir
Doval ya kara da cewa, ana kuma fasakorin makamai zuwa cikin yankin, sannan an umurci jama’ar da ke Kashmir da su ta da rikici
Dakarun India sun ce, sun samu wadannan bayanai ne daga kutsen da suka yi a sakonnin rediyo da kuma bayanan sirrin da aka tattara
Ita dai India ta sha zargin Pakistan da mara baya tare da horar da mayakan sa-kai da nufin su ta da boren neman ballewa, zargin da hukumomin Islamabad suka sha musantawa
Hukumar ta lafiya ta ce rashin cikakken bayani akan rigakafi kusan illar shi daya da cutar da ya kamata rigakafin ya magance
Wata mai magana da yawun hukumar WHO Fadela Chaib, ta fadawa Muryar Amurka cewa rashin samun kyakkyawar fahimta babban kalubale ne ga harkokin lafiya na duniya da ta yiwu ya kawo koma-baya ga ci gaban da aka samu shekaru da dama da suka gabata akan magance cututtukan da za a iya kiyayewa
Fadela ta ce, kamar missali, lokacin da hukumar WHO ta kaddamar da shirin allurar rigakafin cutar shan’inna a Pakistan ko cutar shawara a Afrika
Za ka ga rashin fahimta sosai akan munin rigakafin
Kuma, mun san cewa rigakafi na aiki
Idan babu rigakafi mutane zasu dinga mutuwa
Hukumar ta WHO ta yi kiyasin cewa mutane sama da miliyan 3 ke mutuwa duk shekara sakamakon cututtukan da rigakafi zai iya karewa
A gefe daya kuma, hukumar ta yi kiyasin cewa rigakafin cututtukan kyanda, da ciwon hanta, da kwalara da sauransu suna cetor mutane akalla miliyan 2 a duk shekara
Fadela Chaib ta kuma ce hukumar WHO ta koma ga kamfanonin Facebook, da Instagram, da Pinterest da wasu manyan shafukan yanar gizo don hana yada jita-jita da bayanan da ba na gaske ba dake bullowa daga kafafen game da rigakafi
A yau Asabar jami’an Afghanistan suka sanar da cewa jami’an tsaro sun sake kwato wata muhimmiyar gunduma a arewa maso gabashin kasar daga hannun ‘yan Taliban bayan shekaru 5, a yayinda ake ci gaba da gwabza kazamin fada a wasu lardunan Afghanistan
Kungiyar Taliban ta kara zafafa hare-haren ta duk da cewa wakilan kungiyar sun sake hawa kan teburin shawarwari da Amurka a Qatar don kawo karshen yakin na Afghanistan wanda aka kwashe shekaru 18 ana yi, wannan shine yaki mafi tsawo da Amurka ta shiga a wata kasar
Ma’aikatar tsaron Afghanistan ta ce fadan da aka yi don kwato garin Wardoj a lardin Badakhshan yayi sanadiyar mutuwar kusan ‘yan kungiyar Taliban 100, ciki har da manyan kwamandojinsu
Ma’aikatar ta yi ikirarin cewa jami’an tsaron Afghanistan ne suka kai hare-haren ba tare da yin hasarar rai ko daya ba
Lardin Badakhshan dai ya hada iyaka da kasashe makwabtan Afghanistan guda 3, ciki harda China, da Pakistan da kuma Tajikistan
Burin da India ta sa a gaba na ganin ta tura jirgin da baya dauke da matuki zuwa Duniyar wata domin gudanar da bincike, ya samu cikas, bayan da hukumar kula da bincike a sararin samaniyan kasar ya gaza tuntubar jirgin na ta mintina kadan gabanin ya sauka a duniyar watan
Wannan dai babban koma-baya ne ga kasar ta India, wacce ta so ta bi sahun kasashe uku kacal da suka yi nasarar tura jiragensu zuwa duniyar watan – wato Amurka da Tsohuwar Tarayyar Soviet da kuma China
Miliyoyin jama’ar kasar ne suka raba dare a gaban akwatunan talbijin dinsu domin kallon yadda jirgin zai sauka a yau Asabar kamar yadda aka tsara
Wannan yunkuri shi ne na biyu kuma mafi sarkakiya da kasar ta fuskanta na tura jirginta da zuwar Duniyar watan, wanda aka wa lakabi da “Chandarayaan – 2
Duniya ta maida hankali a kan Bahamas, inda dubun dubatan mutane da suke cikin bakin ciki suka fara gwagwarmayar sake gina rayuwarsu biyo bayan barnar da mahaukaciyar guguwar nan ta Dorian
Rukunin aikin bincike da ceto na kasa da kasa ya baza ma’aikata a fadin tsibiran Abaco da Grand Bahamas domin ceto mutane
Ma’aiakatn sun fara kwashe buraguza a kan hanyoyi domin fara aikin raba kayan abinci da ruwa
Ma’aikatar tsaro gabar tekun Amurka da sojojin ruwan Birtaniya sun tsaya da jiragen ruwa a tsibiran kana Majalisar Dinkin Duniya tana aikawa da tan tan na abincin da za’a iya ci kai tsaye da kuma na’urorin sadarwa mai amfani da taurarin dan Adam
Da yammacin jiya Alhamis, adadin mutane da suka mutu a Bahamas ya kai talatin, amma kuma ganin yadda ruwa ya lalata kauyuka da wuraren shakatawa, jamai’ai sun ce akwai yiwuwar adadin zai karu
Bayan da mahaukaciyar guguwar nan mai hade da ruwa da iska da aka yiwa lakabi da "Dorian" ta lalata tsibirin Bahamas, yanzu haka ana neman taimakan gaggawa ga mutanan tsibirin
Bayan da mahaukaciyar guguwar nan mai hade da ruwa da iska da aka yiwa lakabi da "Dorian" ta lalata tsibirin Bahamas, yanzu haka ana neman taimakan gaggawa ga mutanan tsibirin
Saboda munin barnar da mahaukaciyar guguwar nan ta Dorian ta yi a Bahamas, har ‘yan kasar sun fara rasa yadda za su bayyana al’amarin
An yi ta amfani da kalmomi irinsu, “karshen duniya,” da “kaduwa,” da “tamkar tashin bam” da dai sauransu wajen bayyana al’amarin, to amma kusan kowace kalma gani ake ba ta da karfin bayyana halin da ake ciki a wurare irinsu tsibirin Abaco da tsibirin Grand Bahama
Guguwar ta Dorian ta kwashe kusan kwanaki biyu ta na ta yamutsa arewacin tsibiran na Bahamas da ruwa kamar da bakin kwarya da iska mai dira da matukar karfi da ke kadawa da gudun kilomita 251 a sa’a guda
Ana kyautata zaton 'yan adawa a Burtaniya za su gabatar da wata doka a yau Laraba, don sake jinkirta ficewa daga Tarayyar Turai don cimma sabuwar yarjejeniya kan sharuddan ficewar
Firayim Ministan biritaniya, Boris Johnson, wanda ya yi alkawarin za’a aiwatar ficewar biritaniya daga tarayyar turai a ranar 31 ga Oktoba, ko akwai yarjejeniya ko babu, ya ce, matakin da majalisa ta dauka, ba wani zabi, face kiran a fara zabuka
'Yan tawaye a majalisar sun sabawa doka bayan sun sami kuri'u 328 zuwa 301 a majalisar wakilai don karbe ragamar mulkin a kan yarjejeniyar ficewar ta Brexit
Wadanda ke adawa da yarjejeniyar ficewar ta Brexit sun ce, Johnson ya ci gaba ba tare da wata yarjejeniya ba, hakan zai iya haifar da matsala ga tattalin arzikin Birtaniyya
‘Yan majalisar ‘yan tawayen sun hada da mambobi daga jam’iyyun adawa da kuma ‘yan jam’iyyar Johnson, masu ra’ayin mazan jiya
Babbar shugabar Hong Kong, Carrie Lam, ta ce, gwamnati za ta fitar da wani kudurin dokar hana fita wanda ya haddasa zanga - zanga ta kusan watanni uku don nuna adawa
A cikin wani sakon bidiyo da ta fitar a yau Laraba daga ofishin nata, Lam, ta ce, ta janye kudirin, wanda ada zai ba da damar a tura wadanda ake zargi da aikata manyan laifuka zuwa kasar China don fuskantar hukunci a kotuna, wanda Jam'iyyar Kwaminis mai mulki ke jagoranta, "don kawar da damuwar jama'a
Amma tsohon dan gwagwarmayar demokiradiyya na Hong Kong, Joshua Wong, ya fada wa manema labarai, bayan Lam ta sanar da shawarar janye dokar, cewa" matakin da ta dauka bai isa ba, kuma yazo a makare
Sanarwar ta yau Laraba na zuwa ne 'yan kwanaki bayan da aka ji Lam na cewa, a cikin wani faifan sauti, wanda kamfanin dillancin labarai na Reuters ya samu, inda take fadawa shugabannin kasuwannin Hong Kong cewa ta haddasa "mummunan rikici" lokacin da ta gabatar da wata doka kan batun, abinda ya kara haifar da zanga-zangar
Lam ta fadawa manema labarai a yau Talata cewa “koda wasa bata yi tunanin” sauka daga kujerarta ta mulki ba
Shugabar Hong Kong Carrie Lam, wacce ke fama da matsalolin mulki, ta ce a yau Talata ba ta da niyyar sauka daga kan gadon mulkinta, don kawo karshen zanga-zangar adawa da ake yi wa gwamnatinta, wacce ta girgiza birnin tsawon watanni uku, kuma ta musanta rahotannin da ke cewa shugabannin China sun hana ta sauka daga mulkin, tana mai cewa tana son ta magance rikice-rikicen siyasa na birnin da kanta
Lam tana mayar da martani ne wa rahoton kamfanin dillacin labarai na Reuters game da wani muryar wanda a ciki aka ji ta tana gayawa gungun shugabannin 'yan kasuwa a makon da ya gabata cewa itace ta janyo wannan "fitinar"dake faruwa a Hong Kong, tunda itace ta fito da dokar da ta haifar da zanga-zangar
Duk da haka, Lam ta fadawa manema labarai a yau Talata cewa “koda wasa bata yi tunanin” sauka daga kujerarta ta mulki ba
Yara takwas sun mutu a wani hari da aka kaiwa wata makarantar firamare a tsakiyar China jiya Litinin
Wasu daliban biyu kuma sun raunata sakamakon harin a kauyen Chaoyangpo da ke lardin Hubei, in ji sanarwar da ‘yan sanda suka fitar a garin Enshi
An kama wani mutum mai shekaru 40 da haihuwa kuma ana ganinsa a matsayin babban wanda ake zargin sa a lamarin
‘Yan sanda ba su bayyana yadda aka kai harin ba, amma da yawa daga cikin yaran makaranta a kasar China, ko dai sun mutu ko sun raunata, sakamakon kisan gilla da wuka a ‘yan shekarun kwanan nan
An kashe ɗalibai tara a cikin watan Afrilun na shekara 2018 a kusa da makarantar sakandare a lardin arewa maso yammacin Shaanxi, yayin da yara 14 suka ji rauni a wani harin wuka da aka kaiwa ɗaliban makarantar kindergarten a yammacin Chongqing a watan Oktoban bara
Jiya Litinin Firaministan Birtaniya, Boris Johnson, ya yi barazanar korar duk wasu ‘yan jam’iyyar ra’ayin rikau da su ka bijire, muddun su ka nemi su taka masa birki a yunkurinsa na fitar da Birtaniya daga Tarayyar Turai ba tare da wani sharadi ba
Kujera mai rinjaye guda ce kadai Johnson ke da ita a Majalisar Dokokin kasar
Amma a yayin da majalisar ke shirin dawowa yau Talata daga hutun bazarar ta "summer," ‘yan majalisa wajen 20 daga cikin ‘yan ra’ayin rikau ka iya bin sahun ‘yan adawa a Majalisar, wajen taka ma gwamnati birki a yunkurin da Jonson ke yi na fitar da Birtaniyar daga Tarayyar Turai a ranar 31 ga watan Oktoba, ba tare da zayyana sharadin ficewar ba
Mai magana da yawun sabon Firaministan na Birtaniya ya gaya ma manema labarai cewa zai zama shirme kwata-kwata a ce ‘yan Majalisar Dokokin da a baya suka ki amincewa da yarjajeniyar ficewa sau uku su sake kokarin yin kafar ungulu, a yunkurin da Johnson ya ke yi na tattaunawa kan irin yarjajeniyar da za su iya goyon baya
Firaiministan Bahamas, Hubert Minnis, ya bayyana jiya Lahadi da, a ta bakinsa, “rana mafi muni a rayuwata” yayin da mahaukaciyar guguwar nan da aka yi wa lakabi da Hurricane Dorian ta abkawa tsibirin da ake ganin ita ce guguwa mafi karfi da ta bullo a yankin na Atlantika cikin shekaru 84
“Mutane da dama sun ki jin gargadin
Wasu mutanen kuma an barsu a baya, da kuma wadansu daidaiku a wajejen yankin West End wadanda su ka ki barin wurin,’ a cewarsa a taron manema labarai a Nassau
Ya kara da cewa, “Abin da zan iya fada masu kawai shi ne ina fatan ba wannan ne karo na karshe da za su ji muryata ba
Mahaukaciya Guguwar da aka yi wa lakabi da Dorian ta abkawa tsibirin Great Abaco a Bahamas da kuma tsibirin Grand Bahama inda mahukaciyar guguwar ta kai mataki na 5, da ta ke tafe da iska mai gudun kilomita 295 a cikin sa’a daya
Masu zanga-zanga dake muradin dimokradiyya a Hong Kong sun tattaru a wata tashar motocin bas dake tashar jiragen saman birnin don su gudanar da wani gangamin
Hukumomi, a halin da ake ciki, sun dakatar da zirga-zirgar jiragen kasa zuwa tashar jiragen saman
Ko da yake jiragen kasa daga tashar zuwa wasu wurare na ci gaba da aiki
A yayin da hukumomi a Hong Kong ke nazarin asarar da aka yi cikin daren jiya sanadiyar masu adawa da gwamnati, jami’ai sun kare matakan da ‘yan sandan suka dauka a yayinda birnin ya turnike da hayaki, ya kuma cika makil da matasa da ke gwagwarmayar neman sauyin dimokradiyya
A yayinda masu zanga-zangar suka dinga jifar ‘yan sandan da duwatsu, da wasu ababen fashewa da kuma toshe hanyoyi, ‘yan sandan sun maida martani da barkonon tsohuwa da kuma wata mota mai feshin ruwa, da duka, akwai lokacin da ma suka harba bindigogin gaske
Masu zanga-zangar goyon bayan dimokradiyya a Hong Kong sun yi arangama da ‘yan sandan yankin a yau Asabar a yayinda masu zanga-zangar suka hau kan tituna makonni 13 kenan a jere suna bijirewa dokar haramta zanga-zangar da gwamnatin Hong Kong ta sanya
‘Yan sanda sun yi amfani da barkonon tsohuwa, da wasu motoci masu feshin wani ruwa mai launin bula akan masu zanga-zangar a gaban ginin majalisar dokokin yankin, don su iya gane su da sauri
Masu zanga-zangar sanye da bakaken kaya, sun yi ta jifar ‘yan sandan da duwatsu da kuma wasu ababen fashewa a yayinda su kuma suka dinga kare kansu da lemomin da suka rike
An ga hayaki ya turnike wata babbar marabar hanya a kusa da helkwatar ‘yan sandan Hong Kong bayan da masu zanga-zangar suka bankawa wani shinge wuta
An dai iya kashe wutar yayinda ‘yan sanda suka kora masu zanga-zangar cikin wani rukunin kasuwanni da shaguna a birnin Hong Kong inda suka harba masu barkonon tsohuwa, jefi-jefi kuma suka harba masu harsasan roba
Firai minista Imran Khan, ya yi wannan kira ne ga al’umar kasar, domin nuna rashin amincewa da matakin da India ta dauka na karbe ikon cin gashin kan da ta ba yankin Kashmir
Firai minista Imran Khan, ya yi wannan kira ne ga al’umar kasar, domin nuna rashin amincewa da matakin da India ta dauka na karbe ikon cin gashin kan da ta ba yankin Kashmir
Ga dukkan alamu, kiran da Firai ministan Pakistan ya yi ga al’umar kasar da ta nuna goyon baya ga yankin Kashmir, ta hanyar fitowa kofar gidajensu, da shagunan kasuwancinsu su tsaya na taswon minti 30, bai samu karbuwa ba a jiya Juma’a
Mafi aksarin jama’ar kasar sun dasa alamar tambaya kan tasirin da wannan mataki zai iya yi
Firai minista Imran Khan, ya yi wannan kira ne ga al’umar kasar, domin nuna rashin amincewa da matakin da India ta dauka na karbe ikon cin gashin kan da ta ba yankin Kashmir
Ita dai India ta tura dubban dakarunta zuwa yankin na Kashmir bayan da ta dauki matakin karbe ikon gashin kan da ta ba yankin na Kashmir a bangarenta, ta saka dokar ta-baci, ta rufe gidajen talbijin tare da dakatar da amfani da hanyoyi sadarwa na talho, a matsayin wasu hanyoyin dakile barkewar bore
An zargi Firaministan Burtaniya, Boris Johnson, da neman yin karan tsaye ga kundin tsarin mulki kasa a jiya Laraba, saboda sa Sarauniya Elizabeth ta Ingila ta dakatar da Majalisar Dokokin kasar na tsawon wata guda, wanda hakan ya kawo tangarda ga yinkurin jam’iyyun adawa da bijirarrun ‘yan ra’ayin rikau a Majalisar, na dakile irin tsarin da ya bullo da shi na fitar da Ingila daga kungiyar tarayyar Turai
Sarauniyar ta amince da bukatar ta Johnson, bayan da wata tawagar Ministoci su ka yi zama da ita
Irin wannan daukar kasadar, wadda ke kara wani rudun kuma ga dadadden surkullen nan da ya dabaibaye shirin ficewar Ingila daga Tarayyar Turai, wanda tuntuni ya yi ta barazana ga kundin tsarin mulkin kasar, ya gamu da fushin magoya bayan kungiyar ta Tarayyar Turai da shugabannin jam’iyyun adawa
Sannan sun zargi Johnson da yin wani abu shigin juyin mulki ga Majalisar Dokokin kasar, ta wajen kassara ikonta na tantancewa da aunawa
A yau Laraba, Fira Ministan Burtaniya Boris Johnson ya bayyana wani yunkurin sa na rage tsawon wa'adin zaman majalisar, kafin 31 ga watan Oktoba, ranar da Burtaniyya za ta fice daga Tarayyar Turai
Johnson ya ce, ya nemi Sarauniyar Ingila Queen Elizabeth ta kawo karshen zaman majalisar na yanzu, sannan kuma zai gabatar da wani sabon zaman tare da Jawabin Sarauniyar a ranar 14 ga watan Oktoba, tare da bayyana kudirin majalissar ga gwamnatin
Kakakin Majalisar Wakilai John Bercow, ya ce, kudirorin Johnson "karya dokar tsarin mulki ne," kuma ya ce ainihin abin da ya faru "shi ne dakatar da yin muhawara a majalisar ta Brexit da kuma aiwatar da ayyukanta na daidaita tafarkin kasar
Johnson ya yi alkawarin fitar da Birtaniyya daga Tarayyar Turai ko da ba’a samu yarjejeniyar janyewa ba, wacce ke fayyace sharuddan ficewar
Shugaban Brazil Jair Bolsonaro, ya ce kasarsa za ta karbi tallafin kudaden da kasashe mafiya karfi tattalin arziki na G7 suka ba ta domin ta yaki gobarar da ke ci a dajin Amazon mai dausayi, idan har Shugaban Faransa Emmanuel Macron, ya janye bakaken kalaman da ya yi
A jiya Talata shugaban na Brazil ya fadawa manema labarai cewa, Shugaba Macron ya zarge shi da yin karya, yana mai cewa, sai ya janye kalaman, kafin nan sai a fara tattaunawa
Shugaba Bolsonaro a cikin harshen Portuguese ya ce “da iznin Allah, za a samu maslaha wacce za ta gamsar da daukacin duniya, da shi kansa Shugaba Macron, wanda ya kamata ya rika tauna kalamansa kafin ya furta su, idan har yana son ya fice daga matsalar da yake ciki ta juya mai baya da al’umar kasarsa suka yi, kafin ya ce zai yi jayayya da mu
A dai taron da suka kammala a Faransa a farkon makon nan, shugabanin kasashen na G7 suka yi alkawarin ba da tallafin dala miliyan 20 domin a ceto dajin na Amazon, wanda ke da matukar muhimmanci ga duniya, saboda rawar da yake takawa wajen zuke gurbatacciyar iska
Shugabannin kasashen duniya da suka yi taron G7 a kasar Faransa, sun kuduri aniyyar samar da dala miliyan 22 a jiya Litinin, don yakar wutar dajin nan da ke ta ci a kasashen yankin kurmin nan na Amazon a nahiyar Kudancin Amurka, wadda ke barazana ga wannan jikakken kurmin dausayi mafi girma a duniya
Shugaban Faransa, Emmanuel Macron, wanda shi ne mai masaukin bakin taron, da Shugaban Chile, Sebastian Pinera, wanda ya kai ziyara wurin taron, sun ce jikakken kurmin wanda ke ta ci da wuta yanzu, kusan shi ne huhun duniya saboda aikin zukar dagwaluwar iskar Carbon dioxide da ya ke yi, ya na maye ta da iskar shaka ta oxygen
Macron ya ce cikin ‘yan sa’o’i kasar Faransa za ta samar da sojojin da za su agaza a yankin, don yakar wannan wutar
Babban jami’in diflomasiyyar Iran, ministan harkokin waje, Mohammad Javad Zarif, ya bayyana jiya Lahadi a garin da ake gudanar da taron G-7 na Shugabannin manyan kasashen duniya, amma bai gana da jami’an Amurka ba a lokacin da ya kai wannan takaitacciyar ziyarar
Sai dai bayyanar Zarif a Biarritz, inda shugaban Amurka, Donald Trump, ya yi ta ganawa da shugabannin wasu kasashe shida, yazo da mamaki
A lokacin da aka tambaye shi akan ci gaba da aka samu Trump ya ki ya ce komai
Amma ziyarar Zarif ta zo ne a bisa gayyatar Shugaban Faransa, Emmanuel Macron, wanda ya tattauna tare da takwaran aikinsa na Iran, Hassan Rouhani, akan zaman dar-dar din da ake yi a yankin tekun Pasha, wanda ke da alaka da janyewar da Trump ta yi bara daga yarjejeniyar kasa-da-kasa ta 2015 da aka cimma da zummar hana Tehran ayyukan kera makan nukiliya
Kungiyar Hezbollah ta ce wasu jiragen saman Isra’ila marasa matuki guda biyu sun fado a Lebanon a cikin dare
Jirgi na biyu ya fada akan wani gini inda cibiyar yada labaran ‘yan Hezbollah ta ke a unguwar Dahyeh dake Beirut, babban birnin Lebanon
Mai magana da yawun kungiyar ta Hezbollah, Mohammed Afif, ya fadawa kamfanin dillancin labaran Associated Press cewa, ba su suka harbo jirgin mara matuki ba
Ya zuwa yanzu dai Isra’ila ba ta ce uffan ba game da faduwar jiragen
Firayin ministan Isra’ila Saad Hariri ya bayyana faduwar jiragen biyu a matsayin saba doka da tsokana akan Lebanon da kuma barazana ga zaman lafiyar yankin
Shugabannin manyan kasashe masu karfin tattalin arziki a duniya sun tattaru don gudanar da taronsu na koli na shekara-shekara
Kungiyar kasashen guda 7, da ake kira G-7 a takaice sun hadu a birnin Biarritz dake kasar Faransa
Barazanar da shugaban Amurka Donald Trump yayi gabanin taron ta kara haraji akan barasar Faransa, daya daga cikin manyan kamfanonin kasar da ta karbi bakuncin taron, ta kara zafafa takaddama a tsakanin shugabannin, da har yanzu basu sami fahimtar juna ba game da batutuwan da suka shafi sauyin yanayi, da yadda za a shawo kan batun China da kuma Iran, da batun ko a maido da Rasha cikin kungiyar ko a’a, da kuma shirin ballewar Burtaniyya daga tarayyar Turai
Da duk wadannan rarrabe-rarraben da aka samu, zai yi wuya a sami amincewar cimma matsaya
Bayan zaman farko da suka yi a yau Lahadi, shugabannin ba su iya cimma yarjejeniya akan batun sake maido da Rasha a cikin hadakar kasashen ba a shekarar 2020
An dai fidda Rasha daga kungiyar ne bayan da ta mamaye Ukraine ta kwace yankin Crimea a shekarar 2014
Shugaban Faransa Emmanuel Macron ya tarbi takwaran aikinsa Trump da sauran shugabannin da ke halartar taron, inda daga baya suka yi wata liyafa ta kasaita
Shugaban Faransa Emmanuel Macron ya tarbi takwaran aikinsa Trump da sauran shugabannin da ke halartar taron, inda daga baya suka yi wata liyafa ta kasaita
Shugaban Amurka Donald Trump, na halartar taron kasashe bakwai da suka fi karfin tattalin arziki a duniya na G7 a birnin Biarritz da ke kasar Faransa
Shugaban Faransa Emmanuel Macron ya tarbi takwaran aikinsa Trump da sauran shugabannin da ke halartar taron, inda daga baya suka yi wata liyafa ta kasaita
Liyafar ita ce ta biyu da shugabannin biyu suka yi a Biarritz, duk da cewa kwana guda da ya wuce, Trump ya yi barazanar saka haraji kan wata barasa da ake shiga da ita Amurka daga Faransan
Yayin liyafar, shugabannin biyu sun kara jaddada aniyarsu ta yin aiki tare, yayin da suka zanta kan jerin batutuwa da suka shafi sauyin yanayi, yakin Libya da Syria da Korea ta Arewa da Ukraine da Iran da kuma yadda ake ci gaba da fuskantar matsalar tsaro a yankin Sahel
Koriya ta arewa ta sake harba wani makami mai linzame, abin da ke nuni da cewa ta saba alkawarin da ta yiwa shugaban Amurka Donald Trump na kaucewa gwajin makamai bayan da suka cimma matsaya akan babban atisayen hadin guywar sojojin Amurka da na koriya ta kudu
Ko daya ke, Trump ya ce bai dauki gwajin makamin da koriya ta arewa ta yi a matsayin saba alkawari ba
Kafin ya tashi daga birnin Washington zuwa taron kolin G-7 da za a fara yau a Faransa, shugaban na Amurka ya ce shugaban Koriya ta arewa Kim Jong Un baya boye mashi wani abu
Ya kuma ce, Kim na son gwajin makamai masu linzame, amma a yarjejeniyar da suka cimma basu hana gwajin harba makamai masu cin gajeren zango ba
Gwamnatin Japan ce ta sanar da harba makamin da safiyar yau Asabar
‘Yan mintoci daga baya kuma rundunar sojan koriya ta kudu ta tabbatar da gwajin makamin, ta na mai cewa Koriya ta arewa ta harba makami daga kudancin yankin Hamgyong zuwa gabashin gabar tekun ta
Ba wai batun tattalin arziki kadai shugabannin kasashen na G 7 za su tunkara ba, har ma da yadda shugaban Amurka ke yin fito-na-fito da kasashen duniya, musamman da kasashen da suka kasance kawaye na kut-da-kut ga Amurkan
Ba wai batun tattalin arziki kadai shugabannin kasashen na G 7 za su tunkara ba, har ma da yadda shugaban Amurka ke yin fito-na-fito da kasashen duniya, musamman da kasashen da suka kasance kawaye na kut-da-kut ga Amurkan
Kasashe duniya da suka fi karfin tattalin arziki a duniya, wato G 7 kamar yadda ake kiransu a dunkule, za su fara taronsu na koli da suke yi shekara-shekara a yau Asabar
Za a gudanar da taron har zuwa ranar Litinin a wani gari da ake kira Biarritz da ke bakin teku a kasar Faransa, wanda kuma yake da wuraren shakatawa
Ba wai batun tattalin arziki kadai shugabannin kasashen na G 7 za su tunkara ba, har ma da yadda shugaban Amurka ke yin fito-na-fito da kasashen duniya, musamman da kasashen da suka kasance kawaye na kut-da-kut ga Amurkan
A lokacin da Shugaba Trump ya ke shirin kama hanyarsa ta zuwa taron a jiya Juma’a, ya yi barazanar saka kudaden haraji akan barasar Faransa da ake shiga da ita Amurka, ko da yake, ya ce, yana fatan zai yi tattaunawa mai muhimmanci da sauran takwarorinsa na duniya
Dubban curin-curin wutar dajin da ke ci gab da tashi a dajin na Amazon, na barazana ga dajin da dumbin halittun da ke cikinsa
Dubban curin-curin wutar dajin da ke ci gab da tashi a dajin na Amazon, na barazana ga dajin da dumbin halittun da ke cikinsa
Faransa ta ce za ta toshe duk wata kofa da za ta ba da damar a cimma matsayar cinikayya tsakanin Kungiyar Tarayyar Turai da Brazil, yayin da ake ci gaba da ta-da jijiyar wuya sanadiyyar wutar dajin da take ci gaba da ruruwa a katafaren dajin nan na Amazon mai danshi da koramu
Wata sanarwa da Shugaban Faransa, Emmanuel Macron ya fitar a jiya Juma’a, ta nuna fushin hukumomin nahiyar ta turai, kan kalaman da Brazil ke yi a ‘yan makonnin nan, wadanda suke nuna karara cewa, shugaban kasar Jair Bolsonaro, ba ya mutunta alkawarin da ya yi kan sauyin yanayi
Kungiyar ta EU ta kuma nuna damuwa kan batun nau’ukan halittun da ke rayuwa a dajin wadanda wutar za ta shafa
Shi dai wani yanki na dajin na Amazon na kasar ta Brazil ne, yayin da wani sashinsa ke sauran kasashen da ke yankin kudancin Amurka
Dubban curin-curin wutar dajin da ke ci gab da tashi a dajin na Amazon, na barazana ga dajin da dumbin halittun da ke cikinsa
A jiya Juma'a kasar ta Brazil ta bayyana shirinta na tura dakaru domin kashe wutar da ta mamaye dajin
Wata tawagar bincike ta Majalisar Dinkin Duniya ta tabbatar cewa sojojin kasar Myanmar sun yi niyar aiwatar da kisar kare dangi ne a kan kabilar Musulmin Rohingya, a lokacin da suka kora dubban daruruwan ‘yan kabilar daga kasar a cikin shekarar 2017
Rahoton da tawagar ta fitar a jiya Alhamis ya kuma ce gwamnati ta gaza tabbatar da alhakin da ya rataya a wuyanta karkashin dokar kasa da kasa ta kisan kare dangi da gudanar da bincike da kuma hukunta masu laifin aikata kisan kare dangi
Wani masani a cikin tawagar bincike, Radhika Coomarasawamy, ya fada yayin fitar da rahoton cewa, ayyukan cin zarafin bil adama da aka sa su bincika, laifi ne da yakamata a dorawa ma’aikatar sojin Myanmar ta “Tatmadaw”
Sama da ‘yan kabilar Rohingya dubu dari bakwai ne suka arce daga jihar Rakhine ta Myanmar tsakanin watannin Agusta da Satumban shekarar 2017, biyo bayan hare hare da ‘yan bangar Rohingya suka kaiwa jami’an tsaro, lamarin da yayi sanadin mayar da martani daga sojoji
Sun ci gaba da neman matsugunai a sansanonin ‘yan gudun hijira a makwabciyar kasar Bangladesh
Majalisar Dinkin Duniya ta bukaci wadanda suka yi alkawarin bada tallafin kudade domin taimakawa mutanen kasar Yemen da suke fuskantar yunwa su cika alkawuran da su ka yi
Harkokin Majalisar Dinkin Duniya a kasar Yemen na fuskantar karancin kudi, kuma dole kwanan nan a rage adadin kayan abincin da ake bai wa mutane miliyan 12, a kuma kawo karshen wasu ayyukan ceto, muddun masu bayar da gudunmowa ba su cika alkawuransu ba
“Mun zaku mu samu kudaden da aka mana alkawari,” a cewar Lise Grande, shugabar shirye-shiryen Majalisar Dinkin Duniya a kasar ta Yemen, a wata takardar bayani a jiya Laraba
Ta kara da cewa, “Muddun kudi bai zo ba, mutuwa mutane za su yi
Wannan shekarar, daga cikin shirye-shiryen Majalisar Dinkin Duniya 34 da ake yi a kasar ta Yemen, guda uku ne kadai aka samar da kudin gudanar da su
Bakin haure sama da 80 da ke cikin jirgin ruwan nan na kasar Spain da ya cecesu a kan teku, sun taka doron kasa a karon farko, bayan da suka kwashe kwanaki 20 a cikin jirgin da ya yi ta galantoyi akan teku
Lamarin ya faru ne bayan da hukumomin Italiya suka kwace jirgin mai suna “Open Arms” wanda ke ayyukan jinkai na kubutar da bakin hauren da su ka makale akan teku
Andre Mahecic, shi ne kakakin hukumar da ke kula da ‘yan gudun hijira ta Majalisar Dinkin Duniya, ya kuma ce “Akwai bukatar a tallafa musu, domin ganin sun koma cikin hayyacinsu, saboda an ci zarafin aksarinsu cikin watannin da suka kwashe a kasar Libya
Bakin hauren dai sun barke da shewa, a lokacin da suka ji labarin cewa hukumomin Italiya sun kwace jirgin
Ministan harakokin wajen Rasha, Sergei Ryabkov ya zargi Amurka da cewa ta “zabi matakin neman tsokano zaman dar-dar na soja tsakaninta da Rasha
Ministan harakokin wajen Rasha, Sergei Ryabkov ya zargi Amurka da cewa ta “zabi matakin neman tsokano zaman dar-dar na soja tsakaninta da Rasha
A yau Talata, Rasha ta soki Amurka game da gwajin wani makami mai linzami wanda har zuwa makwanni uku da suka gabata an haramta shi a karkashin yarjejeniyar makamai tsakanin kasashen biyu
Ministan harakokin wajen Rasha, Sergei Ryabkov ya zargi Amurka da cewa ta “zabi matakin neman tsokano zaman dar-dar na soja tsakaninta da Rasha”, har ya kara da cewa ba za a shigar da Rasha cikin "tseren makamai ba
Kalamin nasa ya zo ne kwana guda bayan da Pentagon ta ba da tabaccin cewa Amurka tayi gwajin
A ranar Lahadi ne aka harba wannan makami mai linzami a tsibirin San Nicolas, dake jihar California ta nan Amurka¸inda kuma hukumomi suka ce an cimma biyan bukatar da aka so, don gwajin"ya yi tasiri sosai bayan yayi tafiyan sama da adadin kilomita 500 cikin sararin samaniya
Shugabar yankin Hong Kong Carrie Lam, ta ce tana fatan zanga-zangar lumana da aka yi akan titunan garin dake karkashin China, za ta zamanto wani sauyi cikin kusan watanni biyu da aka kwashe ana zanga-zangar nuna adawa da gwamnati
Ita dai zanga zangar ta faro ne da nuna adawa kan wata doka da hukumomin yankin suka so su kirkiro, wacce za ta ba da damar a rinka tura wadanda ake tuhuma da aikata laifi zuwa China domin a yi musu shari’a, amma daga baya zanga-zangar ta juye zuwa tashin hankali ta kuma jefa Hong Kong cikin mummunan rikicin siyasa da ba a ga irinsa ba tun da Birtaniya ta mika ikon yankin ga China a shekarar alif 1997
Masu zanga-zangar dai sun jera bukatocinsu da dama, ciki har da bukatar a janye kudirin aika masu laifi zuwa China baki ‘daya, a kuma kaddamar da bincike mai zurfi kan zargin cin zarafin da ‘yan sanda su kayi lokacin zanga-zanga, sai kuma wanke da sakin mutanen 700 da aka kama a lokutan zanga-zanga, da kuma dadadden buri na kaddamar da zaben shugaban yankin, tare da bukatar shugaba Lam ta yi murabus
Kasar Turkiyya ta yi Allah wadai da hakan matuka, sannan ta ce harin ya yi sanadin mutuwar farar hula akalla uku, baya ga raunata wasu 12
Kasar Turkiyya ta yi Allah wadai da hakan matuka, sannan ta ce harin ya yi sanadin mutuwar farar hula akalla uku, baya ga raunata wasu 12
Jiragen yakin Syria samfurin jet, sun auna akalla wata tawagar motocin sojin Turkiya da ta ketara cikin Syria jiya Litini, lamarin da ya kai ga rasa rayuka da jin raunuka
Kasar Turkiyya ta yi Allah wadai da hakan matuka, sannan ta ce harin ya yi sanadin mutuwar farar hula akalla uku, baya ga raunata wasu 12
Wani hoton bidiyo ya nuna yadda jiragen yakin Syria ke auna tawagar ta motocin sojojin Turkiyya, yayin da tawagar ke dosar garin Saraqeb da ke arewacin Idlib
Ma’aikatar Harkokin wajen Syria ta koka da shiga cikin kasar ba izini da tawagar sojojin Turkiyyar ta yi
Gidan Talabijin din gwamnatin Syria ya nuna cewa tawagar motocin na dauke ne da wasu kayan yaki don bai wa, a ta bakinsa, “wasu kungiyoyin ta’adda” da ke yakar gwamnatin Syriar a wajejen garin nan na Khan Sheikhoun mai muhimmanci
Wasu bakin hauren da su ka zaku, sun yi ta tsalle daga wani jirgin ruwan Spain da ya ceto su, su na fadawa cikin tekun Bahar Rum jiya Lahadi a yayin da jirgin ruwan Spain din mai suna Open Arms ke kokarin neman tasha marar hadari da zai tsaya
Bakin hauren sun yi ta tsalle zuwa cikin tekun suna ta iyo su na dosar Tsibirin Lampedusa na kasar Italiya
Sai dai ma’aikatan jirgin na Open Arms, su ma sun yi ta abkawa cikin ruwan, su na ta binsu su na kamo su, sun a mai da su cikin jirgin
Jirgin ruwan na Open Arms mai dauke da bakin haure 107 ya tsaya daura da Lampedusa, yayin da ministan cikin gidan Italiya mai tsananin ra’ayi akan bakin haure, Matteo Salvani, ke ci gaba da kin barin jirgin ruwan ya isa tashar
Jirgin ruwan na Open Arms ya shafe kwanaki 17 a cikin teku
Reshen Kungiyar mayakan ISIS dake Afghanistan ya dauki alhakin wani harin bam da aka kai a wajen wani bikin aure wanda yayi sanadiyar kisan akalla mutane 63 tare da jikkata wasu su 183
Wadanda harin kunar bakin waken ya shafa a bikin da aka kwashe tsawon dare ana shagali a wani makeken daki da ya cika makil da jama’a, galibin jama’ar tsirarun ‘yan Shi’a kabilar Hazara ne
Wani mai magana da yawun ma’aikatar cikin gidan Afghanistan, Nasrat Rahimi ya tabbatar da adadin wadanda suka mutu sakamakon harin a wata sanarwa da aka fidda da safiyar yau Lahadi
Ya kuma ce mata da yara na cikin wadanda harin ya shafa
Majalisar Dinkin Duniya ta yi Allah wadai da harin bam din da aka kai wurin bikin a matsayin “zalunci akan ‘yan shi’ar Afghanistan, majalisar ta kuma ce ta tattara bayanan hare-hare da yawa da aka kai a baya akan ‘yan kabilar
Jakadan Amurka a Kabul, John Bass shi ma yayi Allah Wadai da wannan harin ta shafinsa na Twitter ya na mai kiran harin a matsayin “tsananin zalunci
“Cikin shekaru 72 da suka gabata, mun kuduri aniyyar ganin mun zabi makomarmu, saboda haka, muna masu nanata cewa, a ba mu ‘yancinmu
” in ji daya daga cikin jagororin masu zanga zangar
“Cikin shekaru 72 da suka gabata, mun kuduri aniyyar ganin mun zabi makomarmu, saboda haka, muna masu nanata cewa, a ba mu ‘yancinmu
” in ji daya daga cikin jagororin masu zanga zangar
A yau Asabar, jami’ai a yankin Kashmir, a bangaren da ke karkashi ikon kasar Indiya, sun fara maido da hanyoyin wayar talho a yankin Himalaya
Tun dai a farkon watan nan, yankin na Kashmir a bangaren na Indiya ya shiga rudani, bayan da hukumomin New Delhi suka tura dubun dubatar dakarunsu, yayin da suka katse layukan talho da na wayoyin salula da ma na yanar gizo, tare da karbe ikon cin gashin-kai da aka ba yankin, wanda mafi aksarin mazaunansa Musulmai ne
Jami’an tsaron da suka mamaye yankin, sun zauna cikin shirin ko-ta-kwana, yayin da daruruwan mazaunansa suka bazama akan titunan birnin Srinagar, suna zanga zangar adawa da matakin gwamnatin Indiya ta dauka a a karshen makon nan
“Cikin shekaru 72 da suka gabata, mun kuduri aniyyar ganin mun zabi makomarmu, saboda haka, muna masu nanata cewa, a ba mu ‘yancinmu
” in ji daya daga cikin jagororin masu zanga zangar mai suna Hayat
Shi dai yankin na Kashmir, kasashen Indiya da Pakistan ne suka kasa shi zuwa gida biyu, amma duk da haka, kasashen na ci gaba da ikrarin daukacin yankin mallakinsu ne
India da Pakistan, wadanda kasashe ne da suka mallaki makaman nukiliya, sun sha tafka yaki akan yankin na Kashmir, tun bayan da suka samun ‘yancin gashin kai daga turawan mulkin mallakan Birtaniya a shekarar 1947
Shugaban Koriya Ta Kudu, Moon Jae-in, ya ce kasarsa za ta yi farin cikin hada hannu da Japan don warware takaddar cinakayyar da ke dada tsanani tsakaninsu, muddun Japan ta yadda su hau teburin shawara
Shugaba Moon ya yi wannan tayin ne jiya Alhamis, a yayin wani jawabi na bukin karo na 74, na zagayowar ranar kubutar da yankin ruwan Koriya din daga mulkin mallakar kasar Japan, wanda ya faru daga 1910 zuwa 1945
Tayi mai cike da zumuncin da Shugaba Moon ya yi, na zuwa ne ‘yan kwanaki bayan da Koriya Ta Kudu ta bayar da sanarwar cewa, za ta sa kasar Japan cikin wani sabon rukuni game da cinakayya, wanda hakan zai takaita yawan muhimman kayakin ta ke fitarwa
Wannan matakin, ga dukkan alamu, martani ne kan shawarar da Japan ta yanke ta cire Koriya Ta Kudu daga jerin kasashen da ta ke bai wa muhimmanci wajen kasuwanci
Jiya Alhamis, Shugaban Amurka Donald Trump ya ce ya kamata Shugaban China Xi Jinping ya yi ganawar keke da keke da ‘yan rajin dimokaradiyya da ke zanga-zanga a Hong Kong, don kawo karshen zanga-zangar da aka kwashe makonni 10 ana yi saboda mallake yankin da China ke yi
Shugaban na Amurka, wanda akasari tawagar motocinsa kan kauce bin inda masu yin masa zanga-zanga su ke, ya fadi ta kafar tweeter cewa idan Mr
Shi ya gana da masu zanga-zangar, wadanda akasarinsu matasa ne, a ta bakinsa, “za a kawo karshen matsalar ta Hong Hong cikin lalama da fahimta
Trump ya ce, “Na san Shugaba Xi sosai
Gawurtaccen Shugaba ne, wanda ke da cikakken goyon bayan mutanensa
Hakazali, ya kware sosai kan mawuyatan al’amura
Ba na waswasi ko muskalazaratun cewa idan Shugaba Xi na son ya gaggauta warware matsalar Hong Kong cikin mutunci, zai iya
Imran Khan ya ce ranar samun ‘yan cin kai wata dama ce da za mu nuna farin cikinmu, amma yau muna cikin bakin ciki na yanayin da ‘yan uwanmu na Yankin Kashmir da aka mamaye a Jammu da kuma Kashmir wadanda India take cin zalinsu
A yau Laraba Firai Ministan Pakistan, Imran Khan, ya yi gargadi ga India akan matakin da ta dauka kwanan nan da ya janyo ce-ce-kuce a Jammu da kuma Yankin Kashmir da yake barazana ga zaman lafiyar yankin
Khan ya bayyana hakan ne a lokacin da kasar take bikin samun ‘yan cin kai, sama da mako guda bayan da India ta dauki matakin soke kwaryakwaryar cin-gashin- kai da ta bai wa wani bangare da aka raba na Yankin Himalayan
Sai kuma Gwamnatin India ta sake tura dubban karin sojojinta da kuma saka miliyoyin mutanan Yankin na Kashmir jami’an tsaro da ba’a taba gani ba don kwantar da tashin hankalin da ka iya tashi
Amma duk da haka, tuni aka samu wasu rahotanni da ke cewa an saukakawa mutane matakan da aka dauka masu tsauri
A cewar Khan, “ranar samun ‘yan cin kai wata dama ce da za mu nuna farin cikinmu, amma yau muna cikin bakin ciki na yanayin da ‘yan uwanmu na Yankin Kashmir da aka mamaye a Jammu da kuma Kashmir wadanda India take cin zalinsu
Wasu rahotanni masu karo da juna sun kawo rudani jiya Talata kan halin da tankar man nan ke ciki wadda aka kama a kusa da yankin Gibraltar mallakin Burtaniya a watan da ya gabata
Jalil Eslami, dake zama mataimakin shugaban hukumar kula da harkokin ruwa ta Iran, ya fadi jiya Talata cewa tankar mai suna Grace 1, nan bada dadewa ba za a sakar wa hukumomin Gibraltar ita
“Mun yi imanin cewa tankar Grace 1 za ta koma bakin aiki karkashin tutar Iran a ruwan kasa da kasa nan gaba,” a cewar Eslami kamar yadda kamfanin dillancin labaran Iran ya wallafa
Kamfanin dillancin labaran na Iran, ya ambato wasu hukumomin Gibraltar na cewa za a saki tankar da daren jiya Talata
‘Yan sandan Hong Kong sun yi amfani da barkonon tsohuwa a kan masu zanga zanga a jiya Lahadi a wasu wurare biyu na birnin da suka hada da bangaren Sham Shui Po da kuma wata babbar kasuwar gundumar Causeway Bay
"Mu na fatan duniya ta san cewa Hong Kong ta yanzu Hong Kong din da ta sani ba ne", abin da wani daga cikin masu zanga-zangar ya gaya ma kamfanin dillancin labarai na Associated Press kenan
Jami’an China sun bayyana rashin jin dadinsu kan kira da sakataren harkokin wajen Birtaniya Dominic Raab ya yi wa shugaban Hong Kong Carrie Lam a ranar Juma’a a game da masu zanga zanga
China ta bukaci a cikin mutunci Birtaniya ta gaggauta daina ayyukanta na tada rikici a Hong Kong kana ta daina tsoma baki a harkokin China, inji mai Magana da yawun ma’aikatar harkokin wajen China
Shi dai aikin hajji, yana daya daga cikin shika-shikan musulunci da ake so Musulmi ya yi, ko da sau daya ne a rayuwa, idan dai yana da hali da kuma koshin lafiya
Shi dai aikin hajji, yana daya daga cikin shika-shikan musulunci da ake so Musulmi ya yi, ko da sau daya ne a rayuwa, idan dai yana da hali da kuma koshin lafiya
Yayin da ake Hawan Arfa a yau Asabar, sama da Musulmai miliyan biyu ne suke gudanar da aikin Hajjin bana a kasar Saudiyya - kasa mafi tsarki ga mabiya addinin Islama
Tun a jiya Juma’a aka fara gudanar da ayyukan hajjin, inda mahajjatan suka yi dawafi ko kuma zagaya Ka’aba sau bakwai
Daga cikin sauran ayyukan da aikin hajjin ya kunsa, akwai tafiyar safa da marwa
Akan kuma ziyarci wuraren tarihi a Makka da Madina
Shi dai aikin hajji, yana daya daga cikin shika-shikan musulunci da ake so kowanne Musulmi ya yi, ko da sau daya ne a rayuwa, idan dai yana da hali da kuma koshin lafiya
Yayin da dokar hana kai-komo, irin wadda yankin Kashmir bai taba gani, ke ci gaba da aiki, Firaministan Indiya Narendra Modi ya yi wa ‘yan yankin na Kashmir alkawarin fara shiga, abin da ya kira, “sabuwar makoma
Wannan alkawarin ya biyo bayan shawarar da gwamnatinsa ta yanke ta soke ‘yancin cin gashin kai na musamman da aka bai wa yankin, da kuma maido da yankin karkashin ikon Indiya kai tsaye
A wani jawabin da aka yada ta gidan talabijin da rediyo jiya Alhamis, Modi ya kare matakin soke tanajin kundin tsarin mulkin nan wanda ya tanaji bai wa yankin na Kashmir ikon kafa dokar kansa, da cewa wannan tanajin ya janyo ma yankin cibaya, wanda hakan ya haifar da ayyukan ta’addanci, kuma Pakistan mai jayayya da Indiya na amfani da yankin a matsayin wani makami ta wajen ingiza wasu mutanen yankin
” Yanzu kasar Indiya za ta ceto yankin daga ta’addanci da ‘yan ta’adda, a cewarsa
Indiya ta dora ma Pakistan laifin ingiza tashe-tashen hankulan, da ‘yan aware su ka kwashe shekaru gommai suna haddasawa a yankin na Himalaya da kasashen biyu, kowacce ke ikirarin na ta ne
Mutane biyu sun mutu yau Alhamis a lokacin da wani makami mai linzame ya fashe a wani sansanin soja a arewacin kasar Rasha
Ma’aikatar Tsaro ta Rasha, ta ce fashewar ta faru ne a lokacin wani gwajin wata na’ura mai amfani da mai a wani sansanin soji da aka yi amfani da shi don gwajin makamai masu linzame a yankin Arkhangelsk da ke arewa maso yammacin kasar
Wasu sojoji da injiniyoyi fararen hula su shidda sun sami raunuka, kuma biyu daga cikinsu sun mutu daga baya
Ma'aikatar tsaron ta ce fashewar ba ta haifar da gurbatacciyar iskar radiation ba
Wannan fashewar ita ce ta biyu da ta faru a sansanonin soja a Rasha cikin mako guda
A wata sanarwa da ma’aikatar harkokin wajen Pakistan ta fidda, ta ce an sanar da gwamnatin India cewa Pakistan ba za ta tura sabon jakadan da aka nada zuwa India ba
A wata sanarwa da ma’aikatar harkokin wajen Pakistan ta fidda, ta ce an sanar da gwamnatin India cewa Pakistan ba za ta tura sabon jakadan da aka nada zuwa India ba
Kasar Pakistan, ta ce zata kori jakadan kasar India, dake can birnin Islamabad, ‘yan sa’o’i bayan da Pakistan din, ta rage yawan harkokin diflomasiyya, da cinikayyar da ta ke yi da Indiya, a sanadin kudurin India na cirewa yankin Kashmir, rigar matsayinsa na musamman, na yanki mai cin gashin-kansa
Haka kuma, a cikin wata sanarwa da ma’aikatar harkokin wajen Pakistan, ta fidda, ta ce an kuma sanar da gwamnatin India, cewa, Pakistan ba za ta tura sabon jakadan da aka nada zuwa India ba
Tun da farko, wata sanarwar Pakistan, ta ce, an kira wani babban taron gaggawa na kwamitin tsaro, na kasar, da ya hada da manyan shugabannin fararen hula, da hafsoshin sojoji, inda kuma, aka yanke shawarar rage matsayin, dangantaka tsakanin kasashen biyu, a matsayin matakin maida martini, akan matakan da gwamnatin Indiya ta dauka, ba bisa ka’ida ba
Mai magana da yawun Ministan Harkokin Cikin Gida na Afghanistan, Nasrat Rahimi ya ce, dan kunar bakin waken ya tayar da motar da aka makareta da boma boman a lokacin da jami’an tsaron suka tsayar da shi a wani wurin duba ababan hawa a wajen ofishin ‘yan sandan
Hukumomin kasar Afghanistan sun ce wata mota makare da bama-bamai ta fashe a kusa da wani ginin ‘yan sanda a Kabul, babban birnin kasar a yau Laraba, inda ta kashe akalla mutum 14 da ta kuma matukar lalata gine-ginan da suke kusa
Mataimakin Ministan Tsaron Cikin Gida na Afghanistan, Janar Khoshal Sadat, ya fada a wani taron manema labarai cewa, fashewar ta kuma jikkata mutum 155, cikinsu har da fararen hula 92
Ba tare da bata lokaci ba, kungiyar Taliban ta dauki alhakin kai wannan harin, tana mai ikrarin cewa, cibiya ce da ‘yan sanda ke daukan jami’ai da ke yammacin babban birnin kasar
Wannan mummunan harin da ya hallaka mutane na zuwa ne bayan da kungiyar Taliban ta yi wa al’umar kasar ta Afghanistan gargadin kada su shiga zaben shugaban kasa mai zuwa da za’a yi
Mai magana da yawun Ministan Harkokin Cikin Gida na Afghanistan, Nasrat Rahimi ya ce, dan kunar bakin waken ya tayar da motar da aka makareta da boma boman a lokacin da jami’an tsaron suka tsayar da shi a wani wurin duba ababan hawa a wajen ofishin ‘yan sandan
Makonni da dama da aka yi ana gudanarda wannan zanga-zangar kan tituna, sun jefa cibiyar hada-hadan kudade ta Asiya cikin mummunan rikicin siyasa
Makonni da dama da aka yi ana gudanarda wannan zanga-zangar kan tituna, sun jefa cibiyar hada-hadan kudade ta Asiya cikin mummunan rikicin siyasa
China ta yi gargadi mai tsauri ga masu neman canji wadanda suka janyo harkoki a Hong Kong suka tsaya cik, bayan sama da watanni biyu da suka yi suna gudanar da zanga-zanga mai zafi
Yang Guang, kakakin Hukumar kula da harkokin Hong Kong da Macao, ya fadawa manema labarai yayin wani taron tattaunawa a Beijing a yau Talata cewa "lokaci dan kalila ya rage" kafin shugabannin masu zanga-zangar su fuskanci hukunci
Makonni da dama da aka yi ana gudanar da wannan zanga-zangar kan tituna, sun jefa cibiyar hadahadar kudade ta Asiya cikin mummunan rikicin siyasa, wanda ba’a ga irinsa ba tun lokacin da Birtaniya ta mika mulki ga kasar Sin a shekarar 1997
Zanga-zangar dai an fara ta ne a watan Yuni bayan da mazauna garin suka fusata da kudirin dokar mika mutane masu aikata laifuka ga China don su fuskanci hukunci
A sanadin wannan tashin hankalin aka dakatar da dokar, amma zanga-zangar ta ci gaba kuma tuni ta juye zuwa kira ga neman a canja fasalin mulki na yankin
Amit Shah, ya fadawa majalisar kasar yau Litinin cewa shugaban kasar ya saka hannu akan wata doka da ta soke kudiri na 370 da ya bai wa jihar dama ta yi dokokinta kuma take da iko akan duk wasu al’amura
Amit Shah, ya fadawa majalisar kasar yau Litinin cewa shugaban kasar ya saka hannu akan wata doka da ta soke kudiri na 370 da ya bai wa jihar dama ta yi dokokinta kuma take da iko akan duk wasu al’amura
A wani mataki da ta yanke, gwamantin India ta masu tsananin kishin kasa ta ‘yan Hindu, ta soke ‘yan cin gashin kai na musamman da ta ba yankin Kashmir a shekaru da dama da suka gabata, wanda hakan ya janyo fargaba na abin da zai biyo baya a yankinta da shi kadai ne Musulmai suka fi rinjaye
Sa’o’i kadan bayan da aka jibge jami’an tsaro a cikin Jihar, Ministan cikin gidan kasar, Amit Shah, ya fadawa majalisar kasar a yau Litinin cewa shugaban kasar ya saka hannu akan wata doka da ta soke kudiri na dari 370 da ya bai wa yankin dama ta yi dokokinta kuma take da iko akan duk wasu al’amura in ban da harkokin kasashen waje, tsaro da kuma sadarwa
Sannan kuma dokar ta hana duk wani dan kasar ta India daga wajen jihar daga zama a yankin na dindindin, da siyan fili da kuma rike wani mukami a yankin
A cikin wata sanarwar da Ma’aikatar Harkokin Wajan Pakistan ta fitar, ta yi “Allah wadai” da matakan da India ta dauka “akan yankin da kasashen duniya suka amince da ake takaddama” akansa
Iran ta kwace jirgin ruwan dakon mai na wata kasa da ma’aikatan jirgin bakwai a tekun Fasha a makon da ya gabata, a cewar rahoton kafafen yada labarai a jiya Lahadi, wanda shi ne karo na uku da dagarawan juyin juya halin kasar Iran su ka kama jirgin ruwa cikin kasa da mako guda
Dogarawan sun fada a cikin wata sanarwa cewa sun kwace jirgin ruwan ne a ranar Laraba a kusa da tsibirin Farsi, arewa ga mashigar ruwan Hormuz
Kamfanin dillancin labaran Iran na IRNA ya rawaito Dogarawan tsaron su na cewa jirgin yana dauke ne da lita dubu dari bakwai na man Iran da aka yi fasakwabrin sa aka bai wa jirgin, kuma za kai a kasashen Larabawa da ke kan yankin Gulf
Rahotannin kwace jirgin ba su nuna dalilin da ya sa za a kai man Iran zuwa kasashen Larabawan da su ma ke samar da mai a yankin tekun Fasha ba
Amma Iran din ta nuna damuwa a kan fasakwabrin man a wannan lokaci da Amurka ta kakaba ma ta takunkuman tattalin arziki da zummar takaita mata cinikin mai
Kafafen yada labarai a Iran sun fada a watan da ya gabata cewa ‘yan fasakwabri sun sulale da litoci miliyan takwas na man da gwamnati ke sassauta farashinsa a kowace rana zuwa kasashen da farashin man ke tsada
Kasashen Turkiyya da Rasha ne suka hada kai aka cimma wannan matsaya ta tsagaita wuta, abin da ma’aikatar harkokin wajen Amurka ta yaba
A daren ranar Alhamis ake fatan shirin zai fara aiki
Kasashen Turkiyya da Rasha ne suka hada kai aka cimma wannan matsaya ta tsagaita wuta, abin da ma’aikatar harkokin wajen Amurka ta yaba
A daren ranar Alhamis ake fatan shirin zai fara aiki
Amurka ta yi na’ama da shirin tsagaita wutar da aka cimma a Lardin Idlib na kasar Syria, Lardin da ya kasance tunga ta karshe da masu ta-da kayar baya ke rike da shi, wanda ke arewa maso yammcin kasar
Sai dai a wata sanarwa da ta fitar, ma’aikatar harkokin wajen Amurkan ta ce, ya zama dole a dakatar da “kai hare-hare akan fararen hula da wuraren da suke zaune
Mazauna yankin na Idlib, sun nuna farin cikinsu da wannan shiri na tsagaita wuta
“Wannan shiri na tsagaita wuta yana da fuskoki biyu, na farko, mutane za su samu damar komawa gidajensu ba tare da fargabar za a kai musu hari ba, a daya bangaren kuma, shi ne ba mu san mai za a kukkulla ba a wannan lokaci na tsagaita wuta
” In ji Hassan Abdelal, wanda ke zaune a yankin na Idlib
Kasashen Turkiyya da Rasha ne suka hada kai aka cimma wannan matsaya ta tsagaita wuta, abin da ma’aikatar harkokin wajen Amurka ta yaba
A daren ranar Alhamis ake fatan shirin tsagaita wutar zai fara aiki
A yau Asabar, kamfanin dillancin labaran kasar ta Korea ta Arewa, ya ruwaito cewa, shugaba Kim ne ya jagoranci gwajin wannan sabon mamaki na roka
A yau Asabar, kamfanin dillancin labaran kasar ta Korea ta Arewa, ya ruwaito cewa, shugaba Kim ne ya jagoranci gwajin wannan sabon mamaki na roka
Korea ta Arewa ta ce, Shugaba Kim Jong Un ya jagoranci wani sabon gwajin makamin roka, wanda rahotanni suka nuna cewa, zai kara damar iya kai hari a Korea ta kudu, har da ma sansanin sojin Amurka da ke yankin
A yau Asabar, kamfanin dillancin labaran kasar ta Korea ta Arewa, ya ruwaito cewa, shugaba Kim ne ya jagoranci gwajin wannan sabon mamaki na roka
Rahotan na zuwa ne kwana guda bayan da gamayyar hafsan hafsoshin sojin Korea ta Kudu ta ce makwabciyarta ta Arewa, ta harba wasu makamai makamancin wannan guda biyu da misalin karfe 3 na safe agogon yankin, daga Lardin da ke kudancin Hamgyong
Makaman a cewar hukumomin na Korea ta Kudu, sun yi tafiyar kilomita 220, wanda wannan ya kawo adadin makaman da ta gwada zuwa uku cikin dan sama da mako guda
Shugaban Amurka Donald Trump ya kore duk wata da ake nunawa kan wadannan gwaje-gwaje
Jami’ai da suka yi bayani akan batun amma suka so a sakaya sunan su, sun tabbatar da mutuwar Hamza bin Laden
Jami’ai da suka yi bayani akan batun amma suka so a sakaya sunan su, sun tabbatar da mutuwar Hamza bin Laden
Ana kyautata zaton an kashe Da kuma magajin wanda ya kafa kungiyar al-Qaida Osama bin Laden, ana tunanin wani hari da Amurka ta taimaka aka kai ne ya yi sanadiyar mutuwarsa, a cewar wasu rahotanni
Jami’ai da suka yi bayani akan batun amma suka so a sakaya sunansu, sun tabbatar da mutuwar Hamza bin Laden, wanda ake zaton shekarunsa 30 da haihuwa, kamar yadda kamfanin dillancin labaran NBC ya fada a jiya Laraba
Daga baya jaridar New York Times ta ba da rahoton cewa tun cikin shekaru biyu da suka gabata aka kashe Hamza bin Laden a wani farmaki wanda kusan da taimakon Amurka aka kai shi
Amma jami’ai sun fadawa jaridar ta Times cewa gwamnati ba ta tabbatar da mutuwar Hamza ba kuma ta ki ta yi karin bayani
Dama Amurka ta sha sanar da ba da tukwicin har dala miliyan 1 ga duk wani mai bayanin da zai kai ga kama Hamza bin Laden ko kashe shi, wanda ke tare da mahaifinsa a lokacin da kungiyar al-Qaida ta kawo hari a nan Amurka a ranar 11 ga watan Satumban shekarar 2001
Kungiyar ta A Qaida, ta kai hare-haren ta’addanci akan katafaren benen cibiyar cinikayya ta duniya da ke birnin New York da kuma ginin ma’aikatar tsaron Amurka na Pentagon
Bisa ga wasu wasiku da aka samo a gidan Osama bin Laden a garin Abbottabad da ke Pakistan, an horar da Hamza bin Laden tun yana yaro don wata rana ya jagoranci kungiyar ta’addancin mahaifinsa
An kammala zagaye na bayabayan nan na tattauwa tsakanin wakilian Amurka da na China a birnin Shanghai a jiya Laraba tare da cimma wata yarjajjeniya ta sake ganawa a watan Satumba a Amurka
Fadar Shugaban Amurka ta White House ta kira tattaunawar “mai ma’ana” sannan ta kara da cewa, “satar fasaha, da batun kare kayan fasahar mai shi, da hidimomi da na wasu shingaye baya ga haraji, da batun noma” na daga cikin batutuwan da aka tattauna a kai
“Bangaren China ya tabbatar da alkawarinsa na kara yawan albarkatun gona da China ke sayowa daga Amurka,” a cewar Fadar Shugaban Amurka ta White House
Takardar bayanin ta Fadar White House ta kuma ce Amurka na sa ran za a cigaba da “tattaunawa kan yarjajjeniyar cinakayya irin wacce za a iya aiwatarwa a birnin Washington DC a farkon watan Satumba
Rahoton kamfanin dillancin labaran gwamnatin China, Xinhua, ya ce, tattaunawar ta kasance abin da ya kira, “ta tsakani da Allah, mai matukar inganci da kuma ma’ana,” kuma wakilai a wurin tattaunawar sun tabo abin da ya kira, “batun kara yawan albarkatun gona da China za ta rika sayowa daga Amurka
Wannan shi ne karo na biyu, da Pyongyang, ke gwajin makamai, cikin mako guda, yayin da tattaunawa kan nukiliya ta cije
Wannan shi ne karo na biyu, da Pyongyang, ke gwajin makamai, cikin mako guda, yayin da tattaunawa kan nukiliya ta cije
Da safiyar yau Laraba, Korea ta Arewa, ta harba wasu makamai masu linzami guda biyu da ke cin gajeran zango, a cewar dakarun Korea ta Kudu
Wannan shi ne karo na biyu, da Pyongyang, ke gwajin makamin cikin mako guda, yayin da tattaunawa kan shirin nukiliyan nata ta cije
Makaman masu linzamin, wadanda aka harba su, a kusa da gabashin birnin Wonsan mai tashar jiragen ruwa, sun yi tafiyar nisan kusan kilomita 250, a cewar shugaban gamayyar hafsoshin dakarun Korea ta Kudu
Gwajin na zuwa ne kwanaki shida, bayan da Korea ta Arewa ta yi gwajin wani makami mai linzami nau’in ballistic, wanda aka ce, martani ne, ga shawarar da Korea ta Kudu ta yanke ta sayen makamai daga hannun Amurka, da kuma gudanar da rawar soji da ta yi da ita
An dakatar da jigilar mutane a wasu tashoshin, wanda hakan yasa mutane bin dogon layi don shiga motocin bas kyauta, don isa wasu tashoshin jirgin
Masu rajin ganin mulkin dimokradiyya ya tabbata a Yankin Hong Kong, sun kutsa zuwa cikin tashoshin jirgin kasa, inda suka hana mutane fitowa daga cikin jiragen
An dakatar da jigilar mutane a wasu tashoshin, wanda hakan ya sa mutane bin dogon layi don shiga motocin bas kyauta, don isa wasu tashoshin jirgin
An samu arangama tsakanin masu zanga-zanga da matafiya da ransu ya baci sanadiyyar irin tsaiko da suke kawo musu na rashin isa wajen aiki da wuri
Sai dai zanga-zangar ta tashi daga ainihin abin da ya kawota na tun asali, na neman a dakatar da gabatar da dokar mika mutane da suka yi laifi ga kasar China don hukunta su, zuwa zanga-zangar neman kyautata mulkin dimokradiyya, da kuma kawo karshen matsi da Beijing ke nunawa yankin Hong Kong
Shugaban gidan yarin jihar, Jarbas Vasconcelos, ya fada a cikin wata sanarwa cewa ‘yan wata kungiyar fursuna, mai suna Comando Classe A, ne suka saka wuta a dakunan kwanan abokan hamayyarsu na kungiyar Comando Vermelho
Akalla fursunoni 57 suka mutu lokacin da aka yi bore a wani gidan yari da ke arewacin kasar Brazil a jiya Litinin
An dai fara boren ne tun da sanyin safiyar jiya a gidan yarin Altamira da ke arewacin jihar Para
Shugaban gidan yarin jihar, Jarbas Vasconcelos, ya fada a cikin wata sanarwa cewa, ‘yan wata kungiyar fursunoni, mai suna Comando Classe A, ne suka saka wuta a dakunan kwanan abokan hamayyarsu na kungiyar Comando Vermelho
An ga hotunan bidiyo da kuma hotuna da wata kafar yada labarai ta nuna yadda wuta take fitowa daga gidan yarin
An kashe wasu sojojin Amurka biyu a bakin daga, a wani al'amarin da ake ganin irin harin nan ne na sojoji masu canza sheka
Hadakar sojojin da NATO ke jagoranta, jiya Litini tace sojojin Amurka biyu ne kadai aka kashe, ba tare da ta yi cikakken bayani ba saboda ana so a sanar da iyalansu tukunna
Daga bisani wani jami'in Amurka ya tabbatar da kisan mutanen a matsayin irin na sojojin nan masu canza sheka, inda wani sojan Afghanistan, ko kuma wani maharin da ya yi shigar burtu a kakin sojojin Afghanistan, ya bude wuta kan sojojin Amurka da na kawayenta
Irin fahimtar da Amurka ta yi ma al'amarin da farko, ya biyo bayan irin ikirarin da mai magana da yawun Taliban Zabihullah, ya yi ta kafar twitter, inda yace Amurkawan sun mutu ne bayan da wani sojan Afghansitan da ya rikide ya bude masu wuta a wani sansanin sojan da ke kudancin lardin Kandahar
Mousavi ya fadawa taron manema labarai da aka yada shi kai-tsaye a gidan talabijin na Press TV cewa, tattaunawar da kuma zaman sulhun zai yi wu ne idan aka tsara batutuwan da za a tattauna akai a kuma samu sakamakon mai kyau
Mai magana da yawun ma’aikatar harkokin wajen Iran, Abbas Mousavi, ya fada yau Litinin cewa, akwai yiwuwar a tattauna tsakanin Iran da Amurka idan har za a mayar da hankali kan ajandar da za ta kai ga samar da sakamako mai kyau, amma a cewar Mousavi, Washington ba ta neman a tattauna
A baya, Shugaban Amurka, Donald Trump, ya ce a shirye yake ya tattauna tare da Jamhuriyar kasar Musulincin ta Iran
Mousavi ya fadawa taron manema labarai da aka yada shi kai-tsaye a gidan talabijin na Press TV cewa, tattaunawar da kuma zaman sulhun zai yi wu ne idan aka tsara batutuwan da za a tattauna akai a kuma samu sakamakon mai kyau
Amma a cewar kakakin ma’aikatar harkokin wajen kasar ta Iran, “ba a shirye suke a tattauna ba, kuma ba sa neman a yi hakan
An samu tankiya a daren jiya Lahadi a Hong Kong ya yin da masu zanga zanga ke kara bazuwa a kan titunan birnin, kana suna bijirewa ‘yan sanda da suke jefa musu barkonon tsohuwa da albarusan roba a cikin sa’o’I da dama
Ya yin da ake ci gaba da samun arangama tsakanin ‘yan sanda da masu zanga zanga, an harba wani nau’in iskar gas da aka taba amfani da shi a baya a matsayin mataki na karshe domin hana masu zanga zangar isa ofishin wakilin China inda aka lalata a makon da ya gabata
Masu zanga zangar sun kwashe sa’o’I da dama suna neman su isa wurin, amma sun ja baya yayin da aka sakar musu hayaki mai sa hawaye
Yawancin masu zanga zangar sun ce sun lashi takobi zasu ci gaba da bijirewa wannan gwamnati da ta kawo tsaiko ga jerin gwanonlumana dake jan hankali a kan kafa tsarin zabe ta hanyar demokaradiya da kuma nemankafa kwamitin bincike mai zaman kansa kan yadda ‘yan sanda ke gudanar da ayyukansu
Iran na ganin cewar bukatar hadin gwiwa da sojojin kasashen Turai don bada kariya ga tankunanta masu dauke da Man-Fetur, zuwa gabar tekun Gulf, wani abun koma bayane a gare ta
“Mun samu labarin suna shirin tura sojojin kungiyar kasashen Turai, a yankin tekun na Gulf, wanda sako ne mai cike da rudani, kana da kaskanci wanda zai haifar da zaman doya da manja” a cewar wani mai magana da yawun gwamnati Ali Rabiel yau Lahadi ta kafar yada labaran gwamnati
Akwai karin matsin lamba, tun bayan daukar wasu matakai da Iran tayi akan gabar tekun Hormuz, yanki mai matukar muhimmanci da jirage ke kai-komo, a bakin gabar tekun Iran
A farkon wannan watan ne dai sojojin Iran su kai ta sauka daga jirgi mai saukar angulu da wasu kananan jiragen ruwa, inda suka kwace wani jirgin Mai dauke da Tutar Burtaniya mai suna Stena Impero
A yau Lahadi aka fara gangamin yakin neman zaben shugaban kasar Afghanistan, duk da cewar akwai matsalolin rashin tsaro, da rashin tabbas ko za’a gudanar da zabe mai inganci
Kana babu kwarin gwiwar cewar zaben zai kankama a ranar 28 ga watan Satumba
‘Yan takara 18 ne ke neman wannan kujerar, da suka hada da shugaban kasar mai ci Ashraf Agani, da wani babban jami’i a gwamnatin tasa Abdullah Abdullah, suka shiga wannan yakin neman zaben na watanni biyu
Jigo daga cikin ‘yan adawa shine Abdullah, wanda yake zargin gwamnati da amfani da dukiyar kasa a yakin neman zabe
Wasu da dama kuwa suna ganin cewar ba za’a gudanar da zabe sahihi ba
Jami’an zabe kuwa sun bata tabbacin cewar za’a gudanar da zabe cikin gaskiya da rikon amana, duk da cewar kusan rabin kasar ta Afghanistan na cikin rikicin ‘yan ta’adan Taliban
Hukumomi a kasar Baharain sun zartar da kisa akan wasu mutane biyu, bayan samun su da aikata laifin Ta’addanci
An kashe wadannan mutanen biyu ne, duk da irin kiraye-kiraye da kungiyoyin kare hakkin bil’adama na kasa-da-kasa suka dinga yi, na kada a aiwatar da kisan
Wani gidan jaridan Faransa na AFP ne ya wallafa wannan rahoton, da cewar an kashe mutanen biyu ne ta hanyar harbe su da akayi a yau Asabar
Kungiyoyin sun bayyana sunayen mutane su biyu Ahmad Al-Malali da Ali Al-Arab
Sun kuma kara da cewar duka mutane biyu ‘yan kasar ta Baharain ne, da aka yanke musu hukunci akan laifin ta’addanci a shekarar da ta gabata
Haka shima mutum na uku an ruwaito cewar shima an kashe shi a yau Asabar din, wanda laifin shi bashi da alaka da na Al-Malali da Al-Arab
Iran tayi gwajin wani makami mai linzami dake tafiyar matsakaicin zango, a cewar wani jami’in sojan tsaron Amurka, wanda ya kara da cewa hakan zai iya zafafa zaman dar-dar din da ake ciki a yankin tekun Gulf
Jami’in wanda bai so a fadi sunansa ba, ya ce a shekaran jiya Laraba Iran ta cilla wannan makamin mai suna Shahab-3, koda ya ke ance makamin bai kasance wata barazana a kan jiragen ruwan da ke shawagi a tekun ba, balle kuma sansanonin sojojin Amurka da ke yankin
Wannan al’amarin yana faruwa ne yayin da ake cikin zaman dar-dar a yankin a sanadiyar hare-haren da aka rinka kaiwa kan jiragen ruwa masu jigilar man fetur da kuma jiragen sama marasa matuka
Wasu jerin hare-hare, sun girgiza Kabul babban birnin Afghanistan a jiya Alhamis, wanda ya yi sanadin mutuwar mutane 58, ciki harda da jamian tsaron Afghanistan, su 38
Shugaban majalisar manyan hafsoshin Amurka, ya gana da jami’an a Afghanistan
Yayin da uku daga cikin bama-bamin sun auna Kabul ne babban birnin kasar
Mai magana da yawun Ministan harkokin cikin gidan kasar, Nasrat Rahimi ya ce wani dan kunar bakin wake a kan babur ya afka wa wata bas a Kabul wacce ta ke dauke da ma’aikatan ma’aikatar man fetur din kasar yayin da suke kan hanyar zuwa wajen aiki da safiyar jiya Alhamis, inda nan take mutane 11 suka mutu, sannan kuma aka kara tada wasu bama bamai duk a waje daya
Duk da cewa an saba ganin harin bam a Kabul a baya
Akasari yakan hallaka duk wadanda ke filin ansha kashe manema labarai
An kara tada wani bam din a mota a kan titin Jalalabad a Kabul sa’o’i biyu bayan harin farko da aka kai
An nuna a gidan talabijin din kasar, jama’a firgice a asibiti suna neman yan uwansu
Wasu rukunin yan ta’addan kasar ne suka dauka alhakin kai harin
Da safiyar yau Alhamis, Koriya ta Arewa, ta harba wasu makamai, masu linzami, masu tafiyar gajeren zango guda biyu, a gabashin gabar tekun kasar Korea ta Kudu
Ta ce abunda ke nuna cewa Pyongyang, na amfani da wannan matakin ne, ta kara samun karfi a tattaunawar da ta ke yi da Amurka game da batun makaman nukiliyarta
Kwamitin sulhun Koriya ta Kudu, ya tabbatar da cewa, Korea ta Arewa ta harba wasu "sabbin makami masu linzami dake cin gajeren zango," a cewar wani sako zuwa ga ‘yan jarida, daga fadar Blue House ta shugaban kasar Koriya ta kudun, kwamitin sulhun, ya bayyana damuwa sosai akan harba makaman, yana mai cewa, matakin ba zai rage takaddamar soja ba
An harba makaman masu linzami ne a wajen birnin Wonsan, da ke gabashin Korea ta Arewa, wadanda aka cilla, zuwa gabashin yankin, kafin makaman su fada cikin teku, a cewar rundunar sojojin Koriya ta Kudu
Rundunar ta kara da cewa, makami mai linzami na farko, ya yi gudun kimanin kilomita 430, sannan na biyun kuma, ya yi gudun kilomita dari 690
Johnson ya yi alkawarin hada kan al’ummar kasar yayin da ya ke murnar sakamakon kuri’ar da aka kada na Jam'iyyar Conservative
Johnson ya yi alkawarin hada kan al’ummar kasar yayin da ya ke murnar sakamakon kuri’ar da aka kada na Jam'iyyar Conservative
A yau Laraba, Boris Johnson, zai kama aiki a matsayin sabon Firam Ministan Birtaniya
Hakan, na nufin, zai maye gurbin Theresa May wacce ta yi murabus a hukumance, bayan da ta gaza samar da tsarin da Birtaniya za ta bi wajen shirin ficewar kasar daga kungiyar tarayyar turai ta EU
Johnson, ya yi alkawarin hada kan al’ummar, kasar tare da cewa zai "ciyar da ita gaba," yayin da yake murnar sakamakon kuri’ar da aka kada na Jam'iyyar Conservative, inda ya kayar da Sakataren Harkokin Wajen Birtaniya, Jeremy Hunt, don zama sabon shugaban jam'iyyar
Bisa al’ada, Sarauniyar Ingila, Elizabeth ta biyu ce za ta ayyana a hukumance, cewa Johnson, ya hau mukamin na firai minister, bayan lashe zaben da ya yi
A yau Talata jam’iyyar masu ra’ayin mazan jiya a Burtaniya ta Conservative Pary, ta zabi Boris Johnson a matsayin sabon shugaban ta, wanda kuma a dalilin haka, zai zama sabon Firai Ministan kasar na gaba
Shi dai Johnson ya kada abokin takarar shi ne Sakataren Harkokin wajen kasar Jeremy Hunt, bayan kammala kada kuri’u da akayi a daren jiya Litinin, da tazarar kashi 66 cikin 100 na kuri’un da aka jefa, yayinda shi kuwa Jeremy ya sami kashi 34 cikin 100 na kuri’un
“Zamu hada kan wannan kasar, kuma zamu kaita mataki na gaba” a cewar Johnson, lokacin da yake jawabi ga mambobin jam’iyyar, jim kadan bayan sanar da sakamakon zaben
Ya kuma dau alwashin kawo karshen zaman Burtaniya cikin kungiyar kasashen Turai daga nan zuwa 31 ga watan Oktoba
A gobe Laraba ne dai Johnson zai maye gurbin Theresa May a matsayin sabon Firai Ministan na Burtaniya
Birtaniya na shirin daukan matakin kan Iran saboda kwace mata jirgin dakon manta da ta yi a Mashigin Hormuz
A yau litinin Firai Ministan Birtaniya, Theresa May, za ta hadu da ministocin tsaro da jami’an tsaro don wata tattaunawa ta gaggawa kan yadda za su bullowa kwace jirgin ruwan dakon manta da Iran ta yi a yankin Mashigin Hormuz
Daya daga cikin martanin da Birtaniya take tunanin dauka shi ne kakaba takumkuman karya tattalin arziki akan Iran
Ana sa ran nan gaba a yau May za ta yi wa ‘yan majalisar dokokin Birtaniya karin haske akan halin da ake ciki
Wani faifan sauti da jami’an tsaron kan teku na kamfanin Dryad Global suka nada wanda aka sake shi a jiya Lahadi, an ji wani jirgin yakin ruwa na Birtaniya yana yin gargadi ga jami’an Iran da ke sintiri akan teku kan yin katsalandan ga jirign Birtaniya na Stena Impero yayin da yake ratsa mashigin na Hormuz
Sai dai duk da haka dakarun juyin yuya hali na Iran sun sakko daga jirgi mai saukar ungulu inda suka kwace tankar dakon man jim kadan bayan da aka gargade su
Majalisar Dinkin Duniya ta ce halin da ake ciki a Siriya na dada kazancewa, kuma miliyoyin mutane na ci gaba da fama da karancin kayan jinkai a fadin kasar
Aikin wakiliyar Majalisar Dinkin Duniya ta musamman a Siriya Najat Rochdi shi ne kula da halin jinkai da ake ciki a kasar
Ta ce halin da ake ciki a wannan kasar, wadda ta shafe shekaru sama da 8 ta na gwabza yaki, na da ban tsaro
Ta na mai kira ga al’ummar duniya da ta kare tare da tallafa ma farar hulan da ke fuskantar barazana, wadanda ba su ma da dan kayan masarufin da zai raya su
Ta ke mutane kimanin miliyan 11
7 na bukatar tallafin kayan jinkai kuma wajen miliyan biyar na cikin tsananin rashi
Ta ce abin ya ma fi muni ga wasu farar hulan da su ka kwashe wata guda a tsakiyar musayar wutar da aka yi ta yi tsakanin sojojin gwamnati da dakarun ‘yan tawaye a yankin Idlib da ke arewa maso yammacin Siriya
Mai maganata da yawunta, Jenifer Fenton, ta ce farar hula a kalla 350 aka kashe sannan kuma wasu sama da 330,000 sun rasa muhallansu
Ta ce wasu mutane kimanin miliyan 3 na fuskantar takamaiman hadari
Ta ce sun makale a yankin da ake tafka yaki don haka makomarsu na ga Allah, na ga bangarori biyun da ke gwabza yaki saboda babu ta yadda za su tsiri
“Ana ci gaba da lalatawa da kuma ruguza madafun rayuwa
Babban abin da ke gabanmu shi ne kare farar hula
Farar hula masu yawan gaske na ta mutuwa
Yakar ‘yan ta’adda mai zama uzuri ga kowa na ya kasa sauke nauyin da ya rataya a wuyarsa a matakin dokar kasa da kasa ba, kuma mu na masu cigaba da kiran dukkan bangarorin da su mutunta yarjajjeniyar da aka cimma don a kawo kwanciyar hankali
Fenton ta ce al’amarin na ci gaba da fin karfin mutane wajen 70,000 da ke zama a sansanin Al Hol mai cike da kazanta da kuma cinkoso a arewa maso gabashin Siriya
Waddannan mutanen sun gudu ne zuwa Al Hol tun bayan da gwamnatin Siriya ta kwace Deir-Ez-Zour, wuri na karshe da ya rage a hannun tsattsaurar kungiyar nan ta ISIS
Akasarin mutanen da ke wannan sansanin mata da yara ne ‘yan asalin Siriya da Iraki
Mutanen na kunshe da iyalai wajen 11,000 da ake zargin na mayakan ISIS ne daga kasashe da dama
Kasashensu na jan kafa wajen dawowa da su saboda hukunta mayakan ISIS zai kasance mawuyacin abu gare su kuma zai hada su rigima da ‘yan kasa
Asusun Kula Da Yara na MDD da sauran cibiyoyi na kira ga kasashe da su maida mutanensu gida wadanda su ka hada da yara kimanin 29,000 da mayakan ISIS su ka haifa, sun a masu jaddada cewa yaran basu da laifin komai, hasali ma su wahal da su aka yi a wannan mummunan yaki
Ofishin Majalisar Dinkin Duniya Mai Kula da Harkokin Jinkai ya ba da rahoton kwasar wasu yara zuwa kasashensu a cikin ‘yan makwannin da su ka gabata
To amma ofishin ya kara da cewa har yanzu akwai wasu dubbai a Al Hol, kuma su na fuskantar makoma marar tabbas
Ana sa ran jam'iyyar sabon shugaban kasar ta taka rawar gani a wannan zabi, inda akasin hakan zai tilasta mata kafa gwamnatin hadaka
Ana sa ran jam'iyyar sabon shugaban kasar ta taka rawar gani a wannan zabi, inda akasin hakan zai tilasta mata kafa gwamnatin hadaka
A yau Lahadi, al'umar Ukraine sun dunguma zuwa rumfunan zabe, domin kada kuri'unsu a wani zaben 'yan majalisu na gaggawa, wanda sakamakonsa zai kara jaddada zaben sabon shugaban kasar da aka yi
A watan Afrilun da ya gabata, wani gagurumin goyon baya da aka nunawa Volodymyr Zelenskiy ta ba shi damar darewa karagar mulkin kasar
Zelenskiy, ya kasance mai wasan barkwanci, wanda ke yawan fitowa a matsayin shugaban kasa a wasannin kwaikwayon da yake yi
Ana sa ran jam'iyyar sabon shugaban kasar ta taka rawar gani a wannan zabi, inda akasin hakan zai tilasta mata kafa gwamnatin hadaka
Masu fashin baki na cewa, mai yiwuwa wannan majalisa ta iya zama banbarakwai, lura da cewa kashi 70 cikin 100 na adadin mambobinta duk sabbi ne
Hukumomin tsaron ruwan Iran sun ba da umurnin a kama jirgin ruwan na Birtaniya mai suna Stena Impero, saboda a cewarsu, “bai bi ka’idojin safara akan tekun ba
Hukumomin tsaron ruwan Iran sun ba da umurnin a kama jirgin ruwan na Birtaniya mai suna Stena Impero, saboda a cewarsu, “bai bi ka’idojin safara akan tekun ba
Birtaniya ta yi gargadi ga jiragen ruwan kasar masu safara akan teku da su kaucewa yankin Mashigin Hormuz “na dan wani lokaci” bayan da dakarun kasar Iran suka kwace wani jirgin dakon manta a wannan mashigi
Bayan wani taron gaggawa da hukumomin Birtaniyar suka yi, wata mai magana da yawun gwamnatin ta ce, “Birtaniya na nuna matukar damuwarta kan irin halayen da Iran ke nunawa, wadanda ba za a amince da su ba
Ta kara da cewa, halayen har ila yau, "sun fito karara suna tauye ‘yancin walwalar yin tafiye-tafiye akan teku
Hukumomin tsaron ruwan Iran sun ba da umurnin a kama jirgin ruwan na Birtaniya mai suna Stena Impero, saboda a cewarsu, “bai bi ka’idojin safara akan tekun ba
Iran ta kara da cewa, yanzu haka ta tura jirgin ruwan na Birtaniya zuwa gabar tekun Bander Abbas da ke kudanci kasar
Wata fashewa da ta auku a tashar gas a Lardin Henan da ke tsakiyar China, ta halaka akalla mutum 10 kana wasu 19 sun jikkata
Hukumomin sun ce ba san inda wasu mutane biyar suke ba, bayan wannan fashewa, wacce ta auku a jiya Juma’a a kamfanin gas na Henan Coal Gas Company
Kamfanin dillancin labarai na Xinhua, ya ruwaito cewa, ya zuwa yanzu, an dakatar da duk wasu aikace-aikace a kamfanin
Adadin ‘yan jarida da aka kashe a kan aikinsu a shekarar 2018, ya ninka abin da aka gani a shekarar 2017 a cewar wata kungiya mai zaman kanta a nan Amurka ta Committee to Protect Journalists
An tabbatar da ‘yan jarida da ma’aikatan yada labarai 88 suka mutu a kan aikinsu, saboda ana aunasu a kan rahotanni da suka bayar ko kuma suna aiki a wurare masu hatsari
‘Yan jarida mata kuma na husakntar irin wannan hadari da takwarorin maza ke huskanta yayin da suke gudanar da ayyukansu, sai dai matan suna huskantar wata barazana da bai shafi mazan ba
A wani taron kasa da kasa a kan walwalar ‘yan jarida da aka gudanar a London, mahalarta sun tattauna batutuwan barazana da kuma hanyar shawo kan lamarin
Nadine Hoffman karamar darektan kungiyar kasa da kasa ta ‘yan jarida mata, ta fada cewa a wani bincike da aka gudanar a bara, yace ‘yan jarida mata dari shida suka ce sun huskanci barazana ta yanar gizo
Tace yawanci barzana ce a kan lalata da matan da kuma cin zarafi ga ‘ya’ya mata
A yau Jumma’a Iran ta fada cewa bata rasa ko daya daga cikin jiragenta marasa matuka ba, ta na mai musanta wasu rahotanni daga Amurka da ke cewa, wani jirgin ruwan yakin Amurka ya harbo wani jirgin Iran mara matuki a Mashigin Homuz
Mataimakin ministan harkokin ajen kasar Iran, Abbas Araghchi, ya tabbatar da haka a lokacin da ya rubuta a shafin sa na Twitter cewa, “bamu rasa ko daya daga cikin jiragenmu marasa matuka a Mashigin Homuz ba, ko wani wuri daban
Ya kara da cewa “yana nuna damuwa, mai yiwuwa jirgin yakin ruwan Amurka ne ya harbor wani jirgin Amurkar mara matuki bisa kuskure
Shugaba Donald Trump, ya fada a jiya Alhamis cewa jirgin yakin ruwan Amurka ya harbo wani jirgin Iran mara matuki da yayi wa ma’aikatan jirgin ruwansu barazana a mashigin Homuz
Hukumomi a birnin Kyoto na kasar Japan yanzu sun ce akalla mutane 23 ko dai sun mutu, ko kuma ba sa cikin hayyacin su, bayan tashin wata gobara da ake kyautata zaton hari ne akan wani gidan hada fina-finan wasan yara
Ma’aikatan kwana-kwana sun ce an tabbatar da mutuwar mutane 13, bayan haka an kuma gano mutane 10 da basa cikin hayyacinsu, kuna ba sa nuna alamun suna da rai a saman benen ginin mai hawa uku, inda kamfanin Kyoto Animation Production ya ke, da kuma matakalar zuwa soron ginin
Adadin mutanen da gobarar ta shafa ya hada da fiye da wasu su 30 da suka samu munanan raunuka, wasunsu su na cikin mawuyacin hali
'Yan sanda sun ce gobarar ta fara ne a lokacin da wani mutum ya shiga cikin ginin, ya jika shi da wani abu mai saurin kama wuta, ya na ihu yana fadin “Ku Mutu” a yayin da ya tada wutar
Kusan mutane 70 ke cikin ginin a lokacin da gobarar ta tashi
Wanda ake zargi da aikata laifin, wanda kafar yada labaran Kyoto ta bayyana a matsayin wani mutum dan shekaru 41 da haihuwa, shi ma ya sami rauni kuma an kai shi wani asibiti dake kusa da wurin don jinya
Hukumomin Pakistan sun ce an kama Hafiz Saeed a yau Laraba a mahaifarsa da ke Lardin Punjab a kusa da wani gari da ake kira Gujranwala
Hukumomin Pakistan sun ce an kama Hafiz Saeed a yau Laraba a mahaifarsa da ke Lardin Punjab a kusa da wani gari da ake kira Gujranwala
An kama wani malamin addinin Islama wanda ake zargi da kafa wata kungiyar ‘yan ta’adda wacce aka dora mata laifin harin Mumbai da aka kai a shekarar 2008
Hukumomin Pakistan sun ce an kama Hafiz Saeed a yau Laraba a mahaifarsa da ke Lardin Punjab a kusa da wani gari da ake kira Gujranwala
Ana zargin kungiyar Saeed mai suna Lashkar-e-Talib da kai hare-hare a cibiyar kasuwancin kasar ta India, wadanda suka hallaka sama da mutum dari 170 suka kuma jikkata sama da mutum 300 cikin kwanaki hudu
Amurka ta yi tayin ba da tukwicin dala miliyan goma ga duk wanda ya ba da bayanan da za su kai ga kama Saeed
Wannan kamu da aka yi wa Saeed, na zuwa ne kwanaki kafin ziyarar da Firai minista Imran Khan, zai kawo nan Washington
Koriya ta Arewa ta caccaki shirin da Amurka ke yi na gudanar da wani atisayen soji, na hadin gwiwa da Koriya ta Kudu a cikin wata mai zuwa, ta na ganin wannan atisayen na iya kawo cikas ga shirin ganawa game da batun makaman nukiliya da koriya ta arewa ke shirin yi da Amurka
A wata sanarwa daga kamfanin dillancin labaran Korean Central News Agency, ma’aikatar harkokin wajen Koriya ta Arewa, ta fada a yau Talata cewa yin wannan atisayen zai saba yarjejeniyar da aka cinma a bara tsakanin Donald Trump da Kim Jong Un a birnin Singapore
“Za mu duba makomar matakan Amurka, kuma zamu yanke shawara game da tattaunawar da ake shirin yi tsakanin Koriya ta Arewa da Amurka” a cewar sanarwar da wani mai magana da yawun ma’aikatar harkokin wajen kasar da ba a bayyan sunan sa ba
Amurka da Koriya ta Arewa sun amince su tattauna, biyo bayan wata ganawa da aka shirya a gurguje a watan jiya tsakanin Trump da Kim a yankin da ba ayyukan soja wanda ya raba koriya ta Arewa da koriya ta kudu
Kokarin da Rasha ke yi na bijirewa takunkumin da Amurka ta kakabawa Iran da alama bai yi nasara ba, a yayinda da kwararru a fannin makamashi ke cewa Rasha bata siya mai daga Iran ba kwanan nan, a zaman wani bangaren yarjejeniyar da aka cimma da Tehran a shekarar 2014
Kafofin yada labaran Rasha sun ce a karkashen yarjejeniyar da aka cimma a watan Agustan shekarar 2014, wadda ba a wallafa dukan ta ba, Rasha ta amince ta sayi mai daga Iran, don ta iya kaiwa masu bukata daga wasu kasashen
A yayinda ita kuma Iran zata yi amfani da kudaden da ta samu daga Rasha ta sayi kayayyakin Rashar
Kafafen yada labaran Iran sun ce rabin kudaden da aka samu daga Rasha kawai za yi amfani da su wajen sayen kayayyakin Rashar
Bangarorin biyu sun cinma yarjejeniyar da suka kira “sayen mai don kaya” a wani lokaci da aka sanyawa Iran takunkumi, akan man ta da take fitarwa waje
Rasha ta ce an yi yarjejeniyar ne da zummar bunkasa dangantakar kasuwanci da Iran, kasar da ta dade ta na sayen makaman Rasha
Kasar Iran ta yi barazanar farfado da shirinta na nukiliya zuwa matakin da ya ke kafin ta rattaba hannu a yarjajjeniyar 2015 da manyan kasashen duniya shida
“Idan kasashen Turai da Amurka ba su son sauke nauyin da ya rataya a wuyansu … mu ma za mu rage naukar namu nauyin mu kuma maida yanayin zuwa yadda ya ke shekaru hudu da su ka gabata,” abin da kamfanin dillancin labaran kasar Iran na IRNA ya ruwaito mai magana da yawun cibiyar shirin nukiliyar Iran na fadi kenan
Ya kara da cewa, “Wannan matakin bai wuce ka’ida ba
Dalilin haka shi ne a samu damar gwada hanyar diflomasiyya saboda ‘yan daya bangaren su koma hayyacinsu su sauke nauyin da ya rataya a wuyansu
Yarjajjeniyar ta 2015 ta tanaji cewa Iran ta rage inganta sinadarin uranium a madadin samun sassaucin takunkumi da za ta yi daga Amurka da sauran kasashe biyar da su rattaba hannu kan yarjajjeniyar - irinsu Burtaniya da China da Faransa da Jamus da kuma Rasha
Shugaba Trump ya kira yarjajjeniyar “mugun aiki,” sannan ya janye Amurka daga ciki tun bara, sannan ya kuma sake kakaba ma Iran takunkumi
‘Yan sandan Rasha sun kama masu zanga zanga da dama ciki har da ‘yan adawa a wata zanga zanga da aka yi a jiya Lahadi, bisa bukatar dora masu takaran ‘yan adawa a kan takardar zabe a birnin Moscow, da za a gudanar a cikin watan Satumba
Sama da mutane dubu suka taru a dandalin Pushkin Square biyo bayan sakwanni da aka turawa jama’a a kan shafukan sada zumunta a kan wannan taron
Wata kungiyar sa ido a kan zanga zanga ta ce an kama mutane 38 a cikin macin da ake ganin an yi shi cikin lumana
Wasu masu zanga zangar sun yi ihu a kan ‘yan sanda suna ce musu kada su kunyatar da rigar sarki da kuke saye dasu, lamarin da yasa jami’an tsaron suka abkawa taron da hukumomi ke gani ya sabawa doka
Masu zanga zangar sun yi maci ne zuwa ofishin magajin garin birnin Moscow da kuma helkwatan hukumar zabe
Ko da yake, hukumomi sun janye wannan kudurin doka, amma yanzu masu zanga zangar sun mayar da hankulansu ne kan yadda China ke kokarin ganin ta cusa kanta wajen gudanar da harkokin mulkin yankin
Ko da yake, hukumomi sun janye wannan kudurin doka, amma yanzu masu zanga zangar sun mayar da hankulansu ne kan yadda China ke kokarin ganin ta cusa kanta wajen gudanar da harkokin mulkin yankin
A yau Lahadi, ‘Yan sandan Hong Kong, sun yi amfani da kulki da abin feshi mai sa kwalla, wajen tarwatsa masu zanga zanga a wani gari da ke kusa da kan iyakar yankin da kasar China
Dubun dubatar masu boren ne suka yi dandazo a garin wanda ake kira Sha Tin domin yin zanga zangar
Wannan zanga zanga wacce ake yi a kowanne mako, ta samo asali ne tun daga wani bore da ya kunno kai, bayan da hukumomin yankin na Hong Kong suka yi yunkurin samar da wata doka da za ta sa a rika tura wadanda ake tuhuma da laifi zuwa kasar ta Sin domin a yi musu shari’a
Ko da yake, hukumomi sun janye wannan kudurin doka, amma yanzu masu zanga zangar sun mayar da hankulansu ne kan yadda China ke kokarin ganin ta cusa kanta wajen gudanar da harkokin mulkin yankin
Ma’aikatar tsaron Turkiyya ta ce, a yau Asabar wani jirgin Rasha na hudu, ya sauke wasu karin sassan makaman na S-400 masu linzami a wani filin tashin jiragen sojin kasar da ke kusa da birnin Ankara
Ma’aikatar tsaron Turkiyya ta ce, a yau Asabar wani jirgin Rasha na hudu, ya sauke wasu karin sassan makaman na S-400 masu linzami a wani filin tashin jiragen sojin kasar da ke kusa da birnin Ankara
An shiga yini na biyu da Rasha ke ci gaba da sayar da makamai masu linzami kirar S- 400 ga kasar Turkiyya, lamarin da ka iya raunana dangantakar da ke tsakanin Amurka da Turkiyar
ta daya fuskar kuma, hakan na sa sabuwar fasahar kera makaman sojin Rasha tana shiga hannun daya daga cikin manyan mambobin kungiyar tsaro ta NATO
Ma’aikatar tsaron Turkiyya ta ce, a yau Asabar wani jirgin Rasha na hudu, ya sauke wasu karin sassan makaman na S-400 masu linzami a wani filin tashin jiragen sojin kasar da ke kusa da birnin Ankara
Hakan na nufin, hukumomin kasar ta Turkiyya, sun yi watsi da barazanar da Amurka ta yi musu na kakaba masu takunkumi muddin ba su kaucewa sayen makaman ba
A jiya Juma’a jirgin Rasha na farko ya isar da wasu sassan makaman, wandanda kudinsu ya kai dalar Amurka biliyan 2
2, lamarin da ya ja hankulan hukumomin Brussels da na Washington
Ma’aikatar tsaron kasar Turkiyya ta tabattar da cewa kasar a yau Juma’a, ta karbi rukunin farko na makaman kariya masu linzami kirar S-400 daga Rasha
Karbar wannan makaman bangare ne na yarjejeniyar makaman da Turkiyya ta kulla tare da Rasha, kuma itace irinta ta farko da Rasha ta kulla da wata kasa daga cikin mambobin kungiyar NATO, abinda ke haifar da fargabar cewa Turkiyya tana kara kusantar Rasha
Amurka ta yi kira da kakkausar murya da Turkiyya ta janye daga yajejeniyar da aka ruwaito ta kulla ta biliyyoyin dalar Amurka, inda har Amurka ta ke wa Turkiyya barazanar yiwuwar sakamata takunkumi ko kuma ta ki kera mata jiragen yaki da kamfanoninta suke yi na F-35
Wanda hakan zai jawowa Turkiyya ta rasa biliyoyin dalolin Amurka na kwangilar da suka saka ma hannu
Wata sanarwa daga kamfanin dillancin labaran Fars a Iran, ta fadi cewar jiragen ruwan sintirin Iran, sun gudanar da aikin su ne, kamar yadda ya kamata, kuma ba su shiga hanyar wasu jiragen ruwa daga wata kasa ba, musamman ma jiragen ruwan Burtaniyya
A yau Alhamis, Burtaniya ta ce jiragen ruwan Iran sun yi kokarin toshe hanya da wani jirgin ruwan dakon man Burtaniya zai bi a yankin tekun Hormuz
Wata sanarwar gwamnatin ta ce wasu jiragen Iran guda uku ne suka so toshe hanyar, amma suka juya da baya, bayan sun samu sakon kashedi daga wani jirgin ruwan yakin Burtaniya
Dakarun Iran na musamman, sun musanta zargin da Burtaniya ta yi
Wata sanarwar da kamfanin dillancin labaran Fars a Iran, ta fadi cewa jiragen ruwan sintirin Iran sun gudanar da aikin su ne, kamar yadda ya kamata kuma ba su shiga hanyar wasu jiragen ruwa daga wata kasa ba, musamman ma jiragen ruwan Burtaniyyar
A wani lamari na daban kuma, jiya laraba shugaban Amurka Donald Trump, ya bayyana cewa, ba da dadewa ba zai kara sanya takunkumin karya tattalin arziki akan Iran, bayan haka Amurka ta zargi Iran din da yin barazanar nukiliya wadda ta sabawa yarjejeniyar kasa-da-kasa ta nukiliyar, da aka cimma a shekarar 2015 da zummar dakatar da shirin kera makaman nukiliyar Iran din
Sarkin Qatar ya yi amfani da ziyarar da ya kawo a nan birnin Washington DC a wannan mako inda ya bayyana irin kyakkyawar dangantakar tattalin arziki da ta tsaro da ke tsakanin Amurka da kasarsa, amma bai ce komai ba dangane da yunkurin da yake yi na shiga tsakanin takaddamar Amurka da Iran ba
Sheikh Tamim Bin Hamad Al Thani, ya gana da shugaba Donald Trump a fadar White House a jiya Talata da kuma mukaddashin sakataren tsaro Mark Esper a ma’aikatar tsaro ta Pentagon, inda dukkan bangarorin biyu suka yabawa kyakkyawar dangantaka ta musamman ta tsaro da ke tsakninsu
Sun kuma bayyana kokarin da kasar ta Qatar ke yi na sayen jirgin yaki kirar Amurka da da sauran makamai, kana da yabawa kasar wajen fadada filin jirgin ta na Al Udeid wanda jiragen yakin Amurka ke sauka
Sai dai bayanan da Amurka ta fitar kan haduwa da Al Thani ya yi da Shugaba Trump da Esper, ba su fito karara sun yi magana kan takaddamar da aka kwashe watannin ana yi tsakanin Amurka d Iran ba
Tawagar wakilan Afghanistan fiye da 50 suka kammala wani babban taro da ‘yan kungiyar Taliban jiya Litinin, inda suka fidda wata sanarwar hadin gwiwa dake jaddada bukatar kawo karshen kisan fararen hular da ake yi a yakin basasar kasar, da kuma cimma kyakkyawar matsaya a zaman shawarwarin neman sulhun da ake yi tsakanin ‘yan kungiyar Taliban da Amurka a birnin Doha
Sun kuma jaddada muhimmancin kawo duka bangarorin a zaman tattaunawar da ake yi don kawo karshen yakin da ya kwashe shekaru 18 ana yi a kasar
“Duka wadanda suka halarci taron gaba dayansu sun amince da cewar an cimma cikakken, dorarren zaman lafiya, abinda jama’ar Afghanistan ke bukata, zai iya yiwuwa ne kawai idan shawarwarin da ake yi ya hada duka bangarorin, a cewar sanarwar
An dai yabawa Taron da aka yi a matsayin na tarihi wanda karon farko ya hada da jami’an gwamnatin Afghanistan, ko da yake don kansu suka je
A baya, kungiyar Taliban ba ta amince ta tattauna kai-tsaye da wasu wakilan gwamnati ba, tana kuma yiwa gwamnatin Afghanistan kallon wadda bata dace ba a hukumance kuma ‘yar amshin Amurka
Hukumar sa ido kan harkokin Nukiya ta Majalisar Dinkin Duniya, ta tabbatar cewa Iran ta zarce adadin da aka kayyade mata na inganta sinadarin Uranium, a karkashin yarjejeniyar nukiliya aka cimma da ita a shekarar 2015
Hukumar ta sa ido kan harkokin nukiliya ta fada a jiya litinin cewa, jami’anta sun tabbatar Iran ta zarce ingantawar da aka kayyade ma ta na kashi 3
67 cikin dari, da zummar hana ta kirkiro makaman nukiliya, a madadin dage ma ta takunkumin nukiliya
Ba ta bayyana takamaiman adadin zarce iyakar da Iran ta yi ba, to amma kafar labarai ta AP ta ruwuito mai magana da yawun Hukumar Makamin Nukiliya ta Iran na cewa Iran ta tace sinadarin uranium har zuwa kashi 4
Da safiya jiya litnin dinnan ne Iran ta ce akwai yiwuwar ta ci gaba da inganta Uranium zuwa kashi 20 cikin dari
Shugaban Amurka Donald Trump ya yiwa Iran kashedi “tayi hankali” bayan ta fada a jiya Lahadi cewa zata kara inganta sinadarin uranium dinta fiye da abin da aka kayyade mata a cikin yarjejeniyar nukiliya a shekarar 2015
Trump ya yi wadannan kalaman ne bayan da sakataren harkokin wajen Amurka Mike Pompeo ya fitar da wani sakon twitter cewa shawarar da Iran ta dauka zai kara mai da ita saniyar ware kuma a kara mata takunkumai
Yakamata kasashe su ci gaba da riko da yarjejeniyar da aka cimma a baya cewa Iran ba zata inganta shirinta na makaman nukiliya
Idan gwamnatin Iran ta mallaki nukiliya zata zama babban hadari ga duniya a cewar sakon twitter Pompeo
Birtaniya tayi kira ga Iran ta dakatar da ayyukanta nan da nan kuma ta wargaza shirinta kana tayi riko da abubuwa dake kunshe a cikin yarjejeniyar da ita kanta ta amince da iyaka da aka mata a shirinta na nukiliya kana itama ta amfana da dage takunkuman tattalin arziki a kanta
Faransa tace mataki da Iran ta dauka ya sabawa yerjejeniyar kasa da kasa
Tuni dai kungiyar ta Taliban, ta dauki alhakin wannan hari, wanda ta ce ya lalata ginin hukumar tsaron kasar da ake kira NDS a takaice, tare da jikkata mutane da dama
Tuni dai kungiyar ta Taliban, ta dauki alhakin wannan hari, wanda ta ce ya lalata ginin hukumar tsaron kasar da ake kira NDS a takaice, tare da jikkata mutane da dama
Hukumomin Afghanistan sun ce mayakan kungiyar Taliban sun ta da bam a wata mota da ke makare da ababan fashewa a kusa da ofishin hukumar leken asirin kasar da ke tsakiyar gabashin birnin Ghazni
A yau Lahadi Kakakin ma’aikatar lafiyar kasar, Mohammad Hemat, ya tabbatar da mutuwar mutum 12, ciki har da fararen hula, kana wasu sama da 180 sun jikkata
“Ya zuwa yanzu, mun kwantar da mutum 88 a asibiti, wadanda suka ji raunuka a wurin harin bam din, 27 daga cikinsu kananan yara ne, wadanda shekarunsu ba su wuce tsakanin 8 zuwa 10, sannan daga cikin wadanda suka mutu akwai dan karamin yaro daya
” Inji shi ne shugaban ma’aikatar lafiya a birnin na Ghazni, Zaher Shah Niklam,
Tuni dai kungiyar ta Taliban, ta dauki alhakin wannan hari, wanda ta ce ya lalata ginin hukumar tsaron kasar da ake kira NDS a takaice, tare da jikkata mutane da dama
Yayin da Amnurka ke fatan ganin an cimma matsaya a zaman tattaunawar da ake yi da kungiyar Taliban nan da zuwa watan Staumba, masu fashin baki da jami’an kasar Afghanistan sun fara nuna shakku kan ko za a iya samun kwakkwarar matsaya
Masu fashin bakin na tarabbabi ne kann cewa, gwamnatin ta Afghanistan ba ta samu damar yin wata tattaunawa ta kai-tsaye da kungiyar ta Taliban ba
A watan da ya gabata ne, sakataren harkokin wajen Amurka, Mike a Pompeo yayin wata ziyara da ya kai a Afghanistan da kuma sauran yankin, ya ce, Amurka na fatan ganin an kulla wata yarjejeniyar zaman lafiya nan da 1 ga watan Satumba mai zuwa
Sai dai wasu masu sa ido kan rikicin na Afghanistan, na hasashen cewa zai yi matukar wuya a iya cimma matsaya, amma suna ganin za a iya samun daidaito kan batun janye dakarun Amurka daga kasar ta Afghanistan
Yan sanda a yankin Gibraltar, mallakin kasar Burtaniya, sun kama wani tankin mai, mallakin kasar Iran, wanda ake kyautata zaton ya na dauke da danyan mai daga kasar Siriya, wanda hakan ya saba ma takunkumin da Tarayyar Turai ta kakaba ma ta
Wannan ne karon farko da wata kasa ta tarayyar Turai ta dau wani mashahurin mataki na ganin cewa an kiyaye takunkumin
Hukumomin Gibraltar, tare da taimakon sojojin ruwan Burtaniya, sun kama jirgin ruwan mai suna Grace 1 da safiyar jiya Alhamis a wani sashi na tekun Bahar Rum, inda Burtaniya da Spain kowacce ke ikirarin na ta ne
Wata yarinya ‘yar shekaru 15 kacal da haihuwa, wacce kuma wannan ne karon farko da take shiga gasar wasan kwallon raga ta Tennis ta duniya, tayi abinda ba’a zata ba, inda ta kada tsohuwar sarauniyar wannan wasa, Venus Williams
A karshen gwabzawar da suka yi jiya Litinin a wasan, wannan yarinyar mai suna Coco Gauff, ta samu nasara akan Venus da ci 6 da 4 da 6-4 a zagayen farko na karawar tasu
Wannan yasa masu kallon wasan duk suka mike tsaye suna ta tafin yabawa ga wannan babban abin tarihin da karamar yarinyar tayi
A matsayinta na ‘yar shekaru 15, Coco itace mace mafi karancin shekaru da ta taba shiga wannan wasa na Wimbledon
Venus Williams tana da shekaru 39 ne a duniya
A jiya Litinin wasu maza biyar dauke da makamai su ka kai wani mummunan hari da wata mota mai shake da bama-bamai sannan suka shiga barin wuta da bindigogin su a Kabul, babban birnin kasar Afghanistan, inda suka hallaka akalla mutum guda baya ga wasu da dama da su ka raunata
Jami'ai sun ce fafatawar da ta biyo baya ba ta kawo karshe ba har sai bayan sa'o'i tara kafin jami'an tsaron Afghanistan su ka yi nasarar kashe dukkannin maharan
Ministan harkokin cikin gidan Afghanistan Nasrat Rahimi ya ce jami'an tsaron kasar na kokarin warware bamabaman da yan ta’addan suka kawo wajen
Sun kuma yi alkawarin bayyana adadin mutane da wannan farmaki ya shafa
Tun da farko, wani babban dan jaridar Afghanistan, Bilal Sarwary, wanda ya samo bayanai daga jami'an leken asirin Afghanistan da 'yan sanda da jami'an gwamnati, na cewa akalla mutane 40 aka kashe dayawansu sojoji ne
Amma dai jami’an gwamnatin kasar ba su tabbatar da hakan ba
Mazauna birnin sun ce fashewar bom din ta yau Litinin ta faru ne a tsakiyar birnin da safe lokacin da ake gaggawar zuwa aiki, abin da ya sa hayaki ya turnuke sararin samaniyar birnin Kabul
Mazauna birnin sun ce fashewar bom din ta yau Litinin ta faru ne a tsakiyar birnin da safe lokacin da ake gaggawar zuwa aiki, abin da ya sa hayaki ya turnuke sararin samaniyar birnin Kabul
Rahotanni daga Afghanistan sun ce wasu munanan hare-hare da aka kai da wata mota dauke da bam da kuma hare-haren bindiga a Kabul babban birnin kasar, sun yi sanadin mutuwar mutane da dama tare da jikkata wasu
Jami’ai sun ce an kwashe sa’o’i shida ana arangama tsakanin masu gwagwarmaya da jami’an tsaron kasar bayan wata kawanyar da aka yi
Kungiyar Taliban ta dauki alhakin shirya kai harin kunar bakin waken akan wurin da ta ce cibiya ce da ake tsare-tsare na tsaron kasar ta Afghanistan
Mazauna birnin sun ce fashewar bom din ta yau Litinin ta faru ne a tsakiyar birnin da safe lokacin da ake gaggawar zuwa aiki, abin da ya sa hayaki ya turnuke sararin samaniyar birnin Kabul
Mai magana da yawun ma’aikatar harkokin cikin gidan kasar, Nasrat Rahimi, ya fada a wata sanarwa cewa, ‘yan bindiga da dama sun labe a kusa da wani dogon bene da ake ginawa bayan fashewar bom din kuma suka yi ta bude wuta akan ‘yan sanda Afghanistan da suke kan aiki a lokacin
Kungiyar Taliban da Amurka sun ce zasu kaimi a kokarin su na kammala shirya daftari a zaman su na wannan lokaci a kan tattaunawar zaman lafiya a kasar Qatar idan sun cimma matsaya a kan sasantawa a siyasance wurin kawo karshn yakin Afghanistan
Haifaffen ba-Amurken Afghanitan kuma dan diflomasiya, Zalmay Khalid shine ke jagorantar rukunin Amurkawa a wannan tattaunawa a zagaye na bakwai wanda aka kwashe kusan shekara guda tsakanin bangarorin biyu a kan wannan yakin shekaru 18
Tattaunawar da ake yi da wakilan Amurka domin cimma yarjejeniyar tsagaita wuta, ya gudana tsawo sa’o’I 12 ba tare da samun wani tsaiko ba a ranar Asabar, inji Suhail Shaheen da ya yi magana da yawun rukunin masu tattaunawa na bangaren Taliban
Masu tattaunawar Amurka da na Taliban suna nan suna aiki gadan gadan a kan daftarin yarjejeniyar, Suhail yana fadawa Muryar Amurka a jiya Lahadi
Hukumar kasa da kasa da ke sa ido kan mutanen da suke kaura, ta ce sama da bakin haure 32,000 ne suka mutu ko kuma suka bata a duk fadin duniya a tsakanin shekarar 2014 zuwa bara
Ta kara da cewa mafi aksarin mutanen da ke mutuwa a tekun Meditareniya ne, yayin da suke kokarin tsallakawa daga yankin arewacin Afirka zuwa nahiyar turai
Hukumar wacce ke karkashin Majalisar Dinkin Duniya, ta ce wannan adadi da ta fitar, kiyasi ne kawai, domin bai nuna asalin girman matsalar ba, saboda da yawa daga cikin mace-macen da ake samu, ba a kai rahotonsu, sannan ba a gano inda gawarwakin suke
Amma dai duk da haka, masu bincike sun ce, wannan kiyasi ya fito da irin mummunan hadarin da ke gaban daruruwan dubban bakin hauren da ke saka rayukansu cikin hadari, yayin da suke neman mafaka ko kuma rayuwa mai inganci
Rahoton ya nuna cewa, kusan mutum 18,000 sun mutu ko kuma sun bata a tekun Meditareniya a tsakanin shekarun 2014 zuwa 2018, sannan kashi biyu cikin kaso ukun wannan adadi, ba a san inda suke ba
“Duk da rikicin da ke faruwa a Yemen, mutane na ci gaba da yunkurin tsallaka teku daga yankin arewa maso gabashin Afirka, zuwa yankin Bahrul Maliya da na Gabar tekun Aden
Akalla mutum 125 suka rasa rayukansu yayin da suke kokarin tsallaka teku daga Yemen a bara, idan aka kwatanta da mutum 53 da suka mutu a shekarar 2017
Inji kakakin hukumar mai sa ido kan bakin hauren, Joel Millima
Shi dai Shugaba Kim bai ce komai ba dangane da wannan goron gayyata na na Trump, yayin da fadar gwamnatin Korea ta Kudu, ta ce, ba a cimma wata matsaya ba kan haduwar shugabannin biyu, inda ta ce tana fatan za a  ci gaba da tattaunawa
Shi dai Shugaba Kim bai ce komai ba dangane da wannan goron gayyata na na Trump, yayin da fadar gwamnatin Korea ta Kudu, ta ce, ba a cimma wata matsaya ba kan haduwar shugabannin biyu, inda ta ce tana fatan za a  ci gaba da tattaunawa
Shugaban Amurka Donald Trump, ya ce a shirye yake ya sake haduwa da takwaran aikinsa na Korea ta Arewa, Kim Jong Un, a yankin da babu dakaru, wanda ya raba Koriyoyi biyu, domin su gaisa
Trump ya bayyana hakan ne a wani sakon Twitter da ya wallafa, gabanin ya sauka Korea ta Kudu a yau Asabar
Yayin da yake ganawa da manema labarai a gefen taron G20 na kasashen da suka fi karfin tattalin arziki a Japan, Trump ya ce haduwar ta su ba za ta wuce ta minti biyu ba
Shi dai Shugaba Kim bai ce komai ba dangane da wannan goron gayyata na na Trump, yayin da fadar gwamnatin Korea ta Kudu, ta ce, ba a cimma wata matsaya ba kan haduwar shugabannin biyu, inda ta ce tana fatan za a ci gaba da tattaunawa
Ana dai fatan, wata sabuwar ganawa tsakanin Trump da Kim, za ta taimaka wajen farfado da tattaunawar da ake yi kan batun nukiliyan kasra ta Korea ta Arewa
Amurka ta kakaba takunkumai a kan dan shugaban Venezuela Nicholas Maduro, wani sabon mataki da Amurka ta dauka a kokari da take yi domin hambarar da shugaban kasar mai ra’ayin 'yan gurguzu
Ma’aikatar bitalmalin Amurka ta fada a jiya Juma’a cewa ta dora hannu a kan kadarorin Nicolas ko kuma Nicolasito Maduro Jr
dake cikin Amurka kana ta haramtawa Amurkawa da kasuwancin Amurka yin huldar kasuwanci da shi
Sakataren bitalmalin Amurka Steve Mnuchin ya fada a wata sanarwa cewa shugaban Venezuela yana dogara ne a kan Nicolasito da wasu abokansa na kud-da-kud a mulkinsa ne yake ci gaba da rike tattalin arzikin kasar da kuma gallazawa mutanen Venezuela
Ma’aikatar bitalmalin ta kuma zargi Maduro Jr
da aikata farfaganda da hana 'yan kasar cin gajiyar ma’adinan Venezuela da kuma matsawa sojojin kasar su hana shiga da kayan taimako zuwa cikin kasar
Majalisar Dinkin Duniya tace rikicin na Venezuela ya tilastawa miliyoyin mutane barin gidajen su daga kasar tun cikin shekarar 2015
A kalla dakarun Syria 27 ne aka kashe, wasu uku kuma suka jikkata a wasu hare-hare biyu da mayakan da ke da alaka da kungiyar al-Qaida suka kai jiya Alhamis, a tsakiyar lardin Hama na kasar Syria
Hare-haren biyu na bazata an kaisu ne kan sojojin Syria, a kusa da kauyen Atshan da ke arewacin yankin Hama al-Bayaan, shafin yanar gizo ne da ke zama hanyar yada labaran ‘yan ta’adda a Syria
Sai dai shafin al-bayaan har ila yau ya wallafa wata sanarwa daga kungiyar, na cewa ta kaddamar da hare-hare kan dakarun gwamnatin Syria a wasu yankunan Hama da kuma arewa maso yammacin lardin Idlib
Shugaban Amurka Donald Trump na birnin Osaka, a kasar Japan, inda yake halartar wani taron koli da sauran shugabannin kasashen G 20
Shugaban Amurka Donald Trump na birnin Osaka, a kasar Japan, inda yake halartar wani taron koli da sauran shugabannin kasashen G 20
Taro na farko da ya halarta shi ne wata liyafar aiki da firayin ministan kasar Australia Scott Morrison inda a taron ya ce kasashen biyu kawayen juna ne sosai
A gefen babban taron kuma, ana sa ran Trump zai yi wasu tarukan, ciki harda ganawa da shugabar Jamus Angela Merkel da shugaban kasar Rasha Vladimir Putin a yau Alhamis, bayan haka gobe Jumma’a kuma zai gana da shugaban China Xi Jinping
Ana kuma sa ran Trump zai yi amfani da damar wadannan tarukan na G20 don bayyana cewa gwamnatin sa ta kuduri aniyar ci gaba da sanya takunkumin matsin lamba akan Iran, kuma yana neman ya dakile hanyar samun kudin mai a kasar, ya kuma sa a koma teburin shawarwari akan batun shirin nukiliyar Iran din
An tsinci gawar wani mutum da ‘yarsa da suka fito daga kasar El Salvador a ranar Litinin, bayan da suka yi yunkurin tsallaka rafin da ake kira Rio Grande River, daga Mexico zuwa cikin Amurka, yayin da suke kokarin danganawa da Amurka a matsayin bakin haure
Wata jaridar kasar Mexico da ake kira La Jornada ce ta fara wallafa hoton gawarwakin, wanda ya karade kafafen yada labarai da na sada zumunta, lamarin da har ila yau, ya kara janyo hankulan jama’a kan irin tsawon lokacin da bakin haure ke kwashewa, suna jira kafin a tantance bukatarsu ta neman mafaka akan iyakoki
A cewar jaridar ta La Jornada, da kuma kamfanin dillancin labarai na Associated Press, mahaifin yarinyar mai suna Oscar Alberto Martinez Ramirez, ya harzuka ne, saboda tsawon lokacin da ya kwashe yana jiran damar da zai mika takardunsa na neman mafaka a Amurka
Hakan ya sa a daren ranar Lahadi, ya yanke shawarar tsallaka rafin tare da ‘yarsa
Rahotanni sun ce, Ramirez ya yi nasarar tsallakawa da ‘yar tasa mai watanni 23, zuwa daya gabar ruwan, amma bayan da ya koma ya taho da matarsa, wato mahaifiyar yarinyar, sai ‘yar ta shiga cikin ruwan, inda shi kuma ya yi yunkurin ceto ta, amma sai igiyar ruwa mai karfi ta tafi da su
Wata babbar jami’ar kwamitin kare hakkin bil’adama na Majalisar Dinkin Duniya dake gudanar da bincike a kasar Myanmar, tace ba mamaki “sojoji sun take haddin bil’adama” a yammacin kasar, da sunan cewa wai suna kokarin rufe kafofin sadarwar Internet
A jiya Litinin ne Yanghee Lee, ta rubutawa hukumar kare hakkin bil’adama ta Majalisar Dinkin Duniya, cewar an rufe duk wasu hanyoyin sadarwar internet a garuruwan Rakhine dake makoftaka da jihar Chin, yankin da sojoji ke yaki da ‘yan ta’adda na kungiyar Arakan tun a shekarar da ta gabata
Lee, ta kara da cewar taji kishin-kishin cewar sojoji na binciken harkokin da suka shafi yanar gizo a yankin, wanda hakan na iya zama hanyar muzgunawa fararen hula a yankin
Kamfanin sadarwa na Telenor Group yace an dakatar da yanar gizo ne a yankin, bisa umurnin ma’aikatar sufuri da sadarwa, bisa dalilin cewar ana amfani da yanar gizon wajen aikata wasu miyagun ayyuka
Yanzu haka hukumomi sun tabbatar da mutuwar mutum 26 tare da jikkata mutum 24, bayan da wani gini ya rufta da mutane da ke kwana a cikin ginin da ake ginawa a birnin Sihannoukville da ke gabar ruwa
Akalla magina 26 aka tabbatar da mutuwarsu a Cambodia, bayan da wani gini da ake kan ginawa ya rufta a birnin Sihanoukville da ke gabar ruwa
An kuma tabbata da cewa mutum 24 sun jikkata
Yau Litinin masu ayyukan ceto sun ci gaba da tono baraguzan ginin ko akwai wadanda suke da rai
Ma’aikatan na bacci ne a cikin ginin mai bene bakwai da safiyar ranar Asabar a lokacin da hadarin ya faru
Amma wadanda aka ceto daga ginin sun ce akalla mutum 50 zuwa 60 ne suke amfani da ginin a matsayin wurin kwanansu
Sai dai asalin benen ana gina shi ne a matsayin gidan haya wanda mallakin wani dan kasuwa ne a China
A halin da ake ciki, ‘yan sanda na tsare da mutum 4, dukkansu ‘yan kasar China, domin yi masu tambayoyi, a kokarin da ake yi na gano musabbabin rushewar ginin
Jami’iyar adawa a Trukiya tayi gagarumar nasara a zaben magajin birnin Istanbul mai tattare da matsaloli
Wannan nasara wata babbar koma baya ce ga shugaban kasar Racep Tayyip Erdogan wanda ya sha kashi a Istanbul da ake ganin yafi tasiri tsawon shekaru 25
Mai takara a jami’iyar Erdogan Binali Yildrim ya gaggauta amincewa da rashin nasara da ya kuma taya abokin takararsa Ekrem Imamoglu murna
Shima shugaba Erdogan ya taya Imamoglu murna a wani sakon Twitter, Erdogan yace a wannan karo ma abin da kasa ke so ya tabbata
Sakamakon da suka fara fitowa sun nuna Imamoglu yana kara samun nasara da rata mai yawa inda ya samu kuru’u sama da dubu dari bakwai wanda ya yi daidai da kashi 54 cikin dari
A lokacin da labarin nasarar Imamoglu ya fito, mutane a fadin birnin baki daya sun gudanar da shagululan murna tare da bushe bushe da motoci a cikin gari
Kafar yada labaran kasar Korea ta Arewa, ta ruwaito cewa, Shugaba Trump ya aikawa da takwaran aikinsa na Korea ta Arewa wata wasika kuma yana nazari kan abin da wasikar ta kunsa
Kamfanin dillancin labaran kasar ta Korea ta Arewa, ya wallafa wani hoto, wanda ya nuna Shugaba Kim cikin wani yanayi na zurfin tunani, yana rike da wasikar, wacce ga dukkan alamu ke dauke da hatimin Fadar White House
Rahotan ya kuma ruwaito Kim yana yaba abin da ke kunshe a wasikar, wanda ya kwatanta a matsayin “abu mai matukar kyau
Sai dai bai yi wani karin haske kan takamaiman abin da ke cikin wasikar ba
A farkon watan nan ne, shi ma Shugaba Trump ya bayyana cewa ya samu wata wasika da ta dadada mai rai, wacce ke kunshe da kalamai masu dadi
Ko da yake, an samu cikas a tattaunawar da bangarorin biyu suka yi a birnin Hanoi da ke Vietnam, dangane da batun nukiliya
Amma duk da haka, shugabannin biyu sun ci gaba da musayar wasiku da hotuna a tsakaninsu, inda har ma suka bayyana cewa suna da kyakkyawar dangantaka a tsakaninsu
A yau Asabar Iran ta yi gargadi da kakkausar murya cewa, za ta mayar da mummunan martani ga duk wani mataki da aka dauka, wanda ta kalle shi a matsayin na yunkuri ne a kai mata hari
Mai magana da yawun ma’aikatar harkokin wajen Iran, Abbas Mousavi, ya fadawa kamfanin dillancin labarai na Tasnim cewa, Iran ba za ta bari a keta mata hakkin da ya shafi na kare kan iyakokinta ba
“Iran ba za ta yi wata-wata ba wajen mayar da martani ga Amurka muddin ta takale ta," inji Mousavi
A karshen makon nan ne, wasu rahotannin suka nuna cewa Shugaba Donald Trump ya dakatar da wani harin martani da Amurkan ta yi niyyar kai wa akan Iran, bayan da Iran din ta harbo wani jirgin Amurka mara matuki a ranar Alhamis
Shugaban ‘yan adawa a kasar Venezuela Juan Guaido a jiya Juma’a yace ya fada a yayin wata ganawa da shugabar hukumar kare hakkin bil adama ta Majalisar Dinkin Duniya Michelle Bachelet muhimmancin kawar da shugaba Nicholas Maduro domin kawo karshen wahalar da mutane ke sha
Bachelet ta gana da Guaido ne a birnin Caracas a ranar karshe ta ziyarar da ta kai a Venezuela, an kuma shirya zata gana da Maduro a lokaci daban kafin ta bar kasar
Guaido ya fadawa manema labarai bayan ganawar cewa ziyarar Bachelet zata taimaka wurin samar da masalaha ga bala’in da kasar ke fama da shi kana ziyarar zata kara kaimi a fafutukar da ake yi a Venezuela
Sai dai shugaba Maduro yana tsaye a kan bakarsa cewa kokari da Guaido ke yi ya fito ne daga goyon baya da Amurka ke bashi da zummar yin juyin mulki
Shugabannin adawar kasarsun ce za a gudanr da zanga zangar wuni guda domin nuna yanda gwamnati ke take hakkin bil adama
A ranar Alhamis da ta gabata, masu zanga zanga sun mamaye titunan kasar domin janyo hankalin kasashen duniya a kan fursinonin siyasa
A jiya Alhamis ne, Shugaban Hukumar Kula da 'yan gudun hijira na MDD Filippo Grandi ya ce an samu karuwar 'yan gudun hijra sama da miliyan saba’in a fadin duniya baki daya, inda ya kira wannan da “wata babbar gazawa" ga al'ummar duniya, sannan ya yi kiran da a hada kai a duniya baki daya wajen warware wannan matsalar
“Yawancin mutane miliyan 70 din da muke Magana kansu sun guje wa yaki da tashe-tashen hakula ne daga kasashen su
Grandi ya fadawa wa Muryar Amurka a wata tattaunawa da ta yi da shi a Amman na kasar Jordan, yayin da ake bikin ranar yan gudun hijira ta duniya, cewa da alamar dai al'ummar duniya ta daina la’akari da yadda za’a shawo kan wannan matsalar
Hukumar yan gudun hijira ta MDD ta fada a cikin wannan satin cewa mutane miliyan saba’in da dubu dari takwas, ne a bara sukai kaura daga muhallansu saboda tsananin yaki, da rashin yanci da kuma mawuyacin hali, inda ya haura mutane 2
Iran ta kakkabo wani jirgin saman Amurka mara matuki a wani lamari da jami’an kasar su ka ce ya faru a sararin samaniyar yankin Iran amma jami’an Amurka sun ce a wani sararin samaniyar kasa-da-kasa lamarin ya auku
Mai magana da yawun rundunar dakarun Amurka Kyaftin Bill Urban ya fada a yau Alhamis cewa wani makami mai linzame da aka harba daga kasa ne ya kakkabo jirgin na Amurka dake gewayar abubuwan dake faruwa a wani yankin kasa-da-kasa dake Hormuz
Ya ce Amurka ba tayi wani abu na tsokana da ya janyo harin akan jirgin leken asirin ta ba, ya kuma ce ana amfani da jirgin mara matuki don leken asiri ne, da sa ido akan abubuwan dake faruwa a gabobin teku da ta saman tekun
A bayanin da Iran ta bada, dakaru na musamman da ke sararin samaniyar kudancin lardin Hormozgan, a kusa da tekun Hormuz ne suka kakkabo jirgin
Mutanen da ake zargin sun hada da Igor Girkin, Sergey Dubinskiy da Oleg Pulatov wadanda duk ‘yan Rasha ne, sai kuma dan kasar Ukraine Leonid Karchenko
Wata tawagar kwararru da ke karkashin jagorancin kasar Netherland wacce ke bincike kan jirgin fasinjar Malaysia da aka harbo a sararin samaniyar kasar Ukraine a shekarar 2014, ta bayyana sunayen wasu ‘yan kasar Rasha uku da wani dan kasar Ukraine daya, a matsayin wadanda ake zargi da aikata kisa
Babban mai shigar da kara na kasar ta Netherland, Fred Westerbeke, ya fada a wani taron manema labarai a birnin Hague a yau cewa, wadanda ake zargin, sun taka rawa wajen harbo jirgin mai lamba MH17, duk da cewa ba sune suka danna maballin da ya kakkabo jirgin ba
Amma ana zargin cewa sun taka munimmiyar rawa wajen samo makami mai linzamin da aka yi amfani da shi wajen harbo jirgin
Mutanen da ake zargin sun hada da Igor Girkin, Sergey Dubinskiy da Oleg Pulatov wadanda duk ‘yan Rasha ne, sai kuma dan kasar Ukraine Leonid Karchenko
A wani al'amari mai kama da nuna nadama amma kuma tare da kin mika wuya ga masu zanga-zanga a kasar Hong Kong, Shugabar kasar Carrie Lam, ta yi takaicin aukuwar abin da ya kai ga zanga-zanga a kasar ba tare da biyan bukatar masu zanga-zangar kwata-kwata ba
Shugabar Hong Kong mai goyon bayan China, Carrie Lam, ta bayar da hakuri jiya Talata game da rikicin siyasa da tashin hankalin da ya faru sakamakon wani kudurin doka da zai bada damar a dauki mai laifi zuwa kasar China domin yi masa shari’a
Amma ba ta amsa kiran masu zanga-zanga ba, na neman ta sauka daga mukaminta kan yadda ta tafiyar da lamarin kudurin dokar da ya janyo cece-kuce
Lam ta fada wa manema labarai cewa an dakatar da aiki kan kudurin har sai lokacinsa ya kare a watan Yulin shekara mai zuwa, amma ta kuma sha alwashin tsayawa da kammala sauran wa’adinta a kan mulki
“Na ji ku ‘karara kuma na yi dana sanin abin da ya faru,” a cewar Lam, ta kuma ‘kara da cewa ita da kanta ta dauki alhakin abin da ya faru akan kudurin dokar
Wani rubutaccen bayanin da ya shigo hannun gidan rediyon nan na Muryar Amurka, VOA, ya nuna cewar shugaban Koria ta Arewa Kim Johg Un, bai da niyyar wargaza shirin shi na kera makamai masu linzami
Wanda wannan matsayin ya sabawa tunain da gwamnatin Amurka ta shugaba Donald Trump ke yi na cewar Koria din zata wargaza shirin ta na kera makaman
Takardun sun kunshi darussan da aka shirya na koyar da manyan sojojin Koriyar ne, wadanda aka fitar dasu gabanin taron da aka yi tsakanin shugaban Koriya din da Trump
Takardun sun bayyana karara cewa, Kim ya kalli wannan taro na Hanoi a matsayin wata dama ta samar da yarjejeniyar karshe, wacce zata nunawa duniya, kasarsa yanzu ta shiga jerin gwanon “kasashen duniya da suka mallaki makaman kare dangi na nukiliya
Ma’aikatar Tsaron Amurka ta Pentagon ta fitar da wasu sababbin hotuna wadanda ta ce sun dada tabbatar da cewa kasar Iran ce ta kai wa tankokin mai hari a tekun Oman a makon da ya gabata
Amurka ta ce, daya daga cikin hotunan ya nuna wasu dakarun kasar Iran dauke da wani bangare da bai fashe ba na jikin tankar jirgin mallakin Japan, dayan hoton kuma ya nuna inda aka makala jikin tankar
Wani hoton ya nuna babban rami a jikin banagren tankar
Wasu daga cikin hotunan manema labarai da aka dauka a ranar Alhamis na nuna lokacin da tankin jirgin Norway, ke ci da wuta yayin da ya turnike da hayaki
Wong ya yi hasashen cewa, muddin aka bar, Carrie Lam, ta ci gaba da zama a mukaminta, za’a kara samun mutane da dama da za su shiga wannan fafutukar har sai ranar da “muka samu muhimman hakkokinmu da kuma ‘yancinmu
Wani mai rajin kare dimokradiyya a Hong Kong, Joshua Wong, ya shiga sahun masu goyon bayan kiran da ake yi wa shugabar yankin na Hong Kong mai goyon bayan Beijing, da ta sauka daga mukaminta
Wong ce da zaran ya fito daga gidan yari a yau Litinin, zai shiga gagarumar zanga zangar da ke adawa da dokar da ake so a samar, wacce za ta ba da damar a mika masu laifi ga China don a tuhume su
Wong ya yi hasashen cewa, muddin aka bar, Carrie Lam, ta ci gaba da zama a mukaminta, za’a kara samun mutane da dama da za su shiga wannan fafutukar har sai ranar da “muka samu muhimman hakkokinmu da kuma ‘yancinmu
Jami’ai sun sake bude hanyoyi a yau Litinin a kusa da shedkwatar gwamnati bayan daruruwan dubban masu zanga zanga dauke da bakin kyalle suka yi tattaki a jiya Lahadi akan kudirin dokar da ya janyo ce-ce-ku-ce
Sai dai masu zanga zangar sun sa harkokin kasuwanci da ayyukan gwamnati sun tsaya cik, yayin da wadanda suka shirya zanga zangar suke ikrarin mutum miliyan biyu ne suka yi tattaki akan tituna
Titunan kasar Hong Kong sun sake cikewa makil da dubban daruruwar masu zanga zanga saye da babbakun kaya a jiya Lahadi domin kalubalantar kudirin nan da zai bada dama a mika masu laifi ga China
Masu zanga zangar sun hana gudanar da harkokin kasuwanci kana suka sa ayyukan hukumomin gwamnati suka tsaya cik, yayin da wadanda suka shirya macin suka ce mutane miliyan biyu ne suka bazu a kan tituna
An gudanar da wannan zanga zangar ce wuni guda bayan da shugaban kasar Carrie Lam ta dakatar da aiki a kan kudirin amma masu zanga zangar sun ce zasu ci gaba da bore har sai an janye batun kudirin kwata kwata
A halin da ake ciki kuma, sakataren harkokin wajen Amurka Mike Pompeo ya ce shugaba Donald Trump yana shirin tattauna batun Hong Kong da takwarar aikinsa na China Xi Jinping a taron kolin manyan kasashe 20 mafi karfin tattalin arziki a duniya a kasar Japan
Wasu daga cikin masu zangar zangar sun yi tattaki ne dauke da furanni a hannunsu, cikin yanayi na tsananin zafi, inda suka taka tun daga wani wuri da ake kira Victoria Park  zuwa ofisoshin gwamnati da ke tsakiyar birnin na Hong Kong
Dubban mutane sun bazama akan titunan birnin Hong Kong sanye da bakaken kaya a yau Lahadi, inda suka yi ta kira ga shugabar yankin Carrie Lam da ta sauka da mukaminta
Masu zanga zangar sun nuna fushinsu ne, kan yadda shugabar ta tafiyar da batun wani kuduri da ya bukaci a mika duk wanda aka samu da aikata wani babban laifi ga China, domin a mai shari’a
Wasu daga cikin masu zangar zangar sun yi tattaki dauke da furanni a hannunsu, cikin yanayi na tsananin zafi, inda suka taka tun daga wani wuri da ake kira Victoria Park zuwa ofisoshin gwamnati da ke tsakiyar birnin na Hong Kong
A jiya Asabar, Shugaba Carrie Lam, wacce ke samun goyon bayan China, ta dakatar da batun shirin kirkirar dokar, ba tare da ta yi watsi da shi baki daya ba
Yarima mai jiran gado a Saudi Arabia ya zargi kasar Iran da kai hare hare a kan jiragen dakon mai a kan tekun Oman kana ya yi kira ga kasashen duniya su dau kwakkwarar mataki a kan wannan batu
Abubuwar fashewa da suka lalata jiragen Norway wanda kamfanin Front Altair ke mallaka da kuma na kamfanin kasar Japan Kokuka Courageous ya faru ne a ranar Alhamis yayin da Firai ministan Japan Shinzo Abe yake wata ziyara a Tehran domin shiga tsakani a kan karin tankiya tsakanin Amurka da Iran
Wata jaridar gwamnatin Saudi Arabia, ta rawaito kalaman yarima Mohammed Bin Salman, a wata hira da ya yi da manema labarai yana fadin cewa, Iran bata mutunta ziyarar da Firai ministan Japan ke yi a kasarta ba, ta mayara masa da martani da kai hare hare a kan jirage biyu ciki har da na kasarsa Japan
Iran da ta musunta wannan zargin tana da hannu a wadannan hare hare, ta baiwa jakadar Birtaniya a Tehran sammaci a jiya Asabar bayan Birtaniya ta yiwa kasar zargin kai hare haren, a cewar kamfanin dillancin labaran Iran na ISNA
A wannan zaman tare da jami’an ma’aikatar harkokin waje, Iran ta caccaki Birtaniya da kakkausar lafazi kuma tace ba zata lamunta da matsayar Birtaniya a kan batun hare haren tekun Oman
Ita dai wannan doka da yankin na Hong Kong yake so ya kirkiro, ta kunshi aikawa da duk wani da ake zargi da aikata wani babban laifi zuwa China domin a yi masa shari’a
Hukumomin yankin Hong Kong, sun dakatar da wani shiri na mika wadanda ake tuhuma da manyan laifuka ga kasar China domin a yi musu shari’a, shirin da ke kunshe a wani kuduri wanda ya haifar da gagarumar zanga zanga
A yau Asabar shugabar yankin ta Hong Kong, Carrie Lam, ta bayyana cewa, za a dakatar da shirin har sai sun kammala tuntubar masu ruwa da tsaki kan lamarin
“Bayan tuntuba da aka yi ta cikin gida cikin kwanaki biyun da suka gabata, ina mai sanar da ku cewa, gwamnati ta yanke shawarar dakatar da yin sauyi ga dokar, sannan za mu fara tattaunawa da dukkan bangarorin da abin ya shafa," a cewar Lam
Ita dai wannan doka da yankin na Hong Kong yake so ya kirkiro, ta kunshi aikawa da duk wani da ake zargi da aikata wani babban laifi zuwa China domin a yi masa shari’a
Wannan shiri ya fargar da al’umar yankin na Hong Kong, wadanda suka ki amincewa, lura da irin banbanci dokoki da bangarorin biyu ke da su
Wannan shiri ya kuma sha suka daga kasashen waje, inda Amurka ma ta yi Allah wadai da shi
Jami’ai a Saudi Arabia sun ce basu amince da bude gidan rawa da aka ce an bude da yammacin ranar Alhamis a Jeddah, birni mafi girma na biyu a Saudiya
Ana kallon Jeddah a matsayin birnin hadin gambiza ba kamar babban birnin kasar Riyadh inda ake sa ido sosai a kan dokokin mata da maza da basu da aure
Rahotannin kafafen yada labarai sun ce wani shahararren kamfanin gidan rawa a Gabas ta Tsakiya da ake kira "White" ya bude reshe a Jeddah a ranar Alhamis amma ba a sayar da giya a wurin domin kiyaye dokokin Musuluncin kasar
Bayan wasu sa’o’I, hukumar kula da harkokin nishadi ta kasar ta musanta cewa bata bada izinin bude gidan rawar ba
A wata sanarwar da ta kafe a shafinta na Twitter, hukumar nishadi ta Saudiya ta sanar da bude wani bincike nan da nan a kan wani hoton bidiyo da ake yadawa a kan yanar gizo da ya nuna shugabannin kamfanin gidan rawa a cikin gidan
Sai dai ba a iya tantance sahihancin bidiyon kai tsaye ba
Sakataren tsaron Amurka Pat Shanahan yace Amurka tana kokarin kulla wani babban hadin kan kasa da kasa a kan batun Gabas ta Tsakiya game da harin da aka kaiwa jirgen dakon mai a kan tekun Oman
"Lallai muna bukatar daukar karin matakai, saboda idan al’amura suka ci gaba da rincabewa, amma kuma yakamata mu fadada neman hadin kan kasashe a kan wannan batu" inji Shanahan a jiya Juma’a
Amurka tana dora laifin kai harin ne a kan kasar Iran kuma sojoji sun fitar da wani hoton bidiyo dake nuna wasu mutane a cikin wani jirgin Iran mai sintiri suna fitar da wasu abubuwar fashewa a cikin jirgin dakon man mai suna Kokuka Courageous
Wani kamfanin jiragen ruwa na kasar Japan Kokuka Sangyo ne ke mallakar jirgi daya na dakon man kana kamfanin Front Altair na kasar Norway ne ke mallakar dayan jirgin
Kamfanin dillancin labaran Iran tace sojojin ruwan Iran sun ceto ma’aikatan jiragen ruwan dakon man 44
Bayan da Isra'ila take zargin kungiyar Hamas da kai wani hari na roko zuwa kudancin kasarta, yanzu haka sojojin kasar sun kai wasu hare hare a gine gine mayakan Hamas daban bdaban a yankin Zirin Gaza
Jiragen yaki na sojan sama na Isra’ila sun yi luguden wuta akan sansanonin Hamas daban-daban a Zirin Gaza a yau juma’a
A wani martini da Isra’ila ta maida akan harin rokokin da aka cilla a kudancin kasarta, har suka lalata wata makarantar Yahudawa
Rundunar sojan sama ta Isra’ila ta fada a cikin wata sanarwa cewa, jiragen yakin wasu gine ginen mayakan Hamas dake warwatse a duk fadin yankin Zirin Gaza suka auna
Sai dai har yanzu duka bangarorin biyu babu wanda ya bada sanarwar rasa rayuka
An lalata wasu manyan jiragen ruwa guda biyu, masu jigilar man fetur da aka kaiwa hari a yau Alhamis, a kogin Gulf na Oman, wata muhimmiyar mashigar zirga-zirgar jirage dake bakin gabar teku a Iran
Hukumar sufurin jiragen ruwa ta kasar Norway tace an ji kararraki har guda uku na fashewar wani abu mai kama da nakiya, akan jirgin ruwan kasarta mai suna “Front Alter”, jim kadan bayanda aka kai makamancin wannan farmakin akan wani jirgin ruwa mallakar kasar Singapore da ake kira “Courageous
Bataliyar sojan Amurka ta 5 dake a Baharain tace ta soma kai agaji bayanda ta sami sakonnin gaggawa daga jiragen biyu, wadanda aka ce sun kama da wuta a cikin tekun
Haka kuma kamfanin dillancin labaran IRNA na gwamnatin Iran yace sojan ruwa na Iran sun ceto ma’aikata 44 na jiragen
Har zuwa yanzu dai ba tabbas akan nau’in makaman da aka yi anfani da su wajen kai farmakin akan jiragen biyu
Kowane lokaci daga yanzu ana sa ran cewa kasar Mexico za ta tura dakarunta zuwa kan iyakarta da kasar Guatemala a yau Laraba, a matsayin daya daga cikin matakan rage yawan ‘yan gudun hijiran da ke ratso Mexico din da niyyar shiga Amurka
Sakataren Harkokin wajen kasan Mexico, Marcelo Ebrard ya fadawa manema labarai cewa, a yau Laraba ne za’a tura dakaru 6,000 zuwa can kan iyakar Mexico da sauran wurare a kasar
Ko da yake bai fadi takamaimen lokacin da za su isa ba
Ebrard ya karanto wata takarda da ya tura wa Majalisar Dattijai ta Mexico, wacce ke dauke da cikakken bayanin yadda aka cimma yerjejeniyar da ta tanadi tsarin mayar da ‘yan gudun hijira Mexico kafin a kammala neman mafakarsu a kasar Amurka
Yanzu haka yan kasar Haiti sun bukaci shugaban kasar da ya sauka daga karagar mulki, saboda zarge zargen ci hanci da rashawa da ake zargin ya yiwa gwamantin katutu
Harbe harben bindiga ya janyo tarwatsewar mutane a kan titinan da ke tsakiyar birnin Port-au-Prince a jiya Lahadi, inda har aka samu asarar rayuka biyu yayin da dubban ‘yan kasar Haiti suka yi zanga zanga kan matsalar cin hanci da ta yi katutu a gwanmnati
Masu zanga zangar sun bukaci shugaba, Jovenel Moise, ya sauka kan zarge zargen almundahana da kuma kashe kudaden gwamanti ba bisa ka’ida ba
Sun kuma sha al’washin ci gaba da zama a tituna har sai bukatunsu sun biya
Masu zanga zangar sun samu damar zuwa har kusa da gidan Shugaba Moise inda suke da tazarar mita 50 da gidansa na kansa da ke wata unguwa a wajen babban birnin kasar
Sai dai ‘yan sanda sun dakatar da su daga sake matsawa da kuma tura karin wasu jami’an a gaban gidan shugaban kasar
Wani hoton bidiyo da aka wallafa a shafin sada zumunta ya nuna ‘yan sandan kwantar da tarzoma suna jefa duwatsu akan wani mutum wanda ake tunanin ya mutu, a lokacin da suke kokarin kewaye gidan shugaban kasar domin tabbatar da tsaro
Sai dai rundunar ‘yan sandan kasar, ta ayyana bidiyon a matsayin “abin kunya” a wani sako da suka wallafa a shafinta na Twitter, inda ta ce “wannan ba ya daya daga cikin ayyukan da doka ta ba mu dama mu yi
Ta kuma kara da cewa, tuni an kaddamar da bincike kan wannan lamari
Venezuela ta jima cikin rikicin siyasa, lamarin da ya dakile samun ababan more rayuwa ya kuma jefa al'umar kasar cikin mawuyacin hali
Dubban mutane ne suka tsallaka zuwa cikin Columbia daga kasar Venezuela a jiya Asabar domin sayen abinci da kayan magunguna, bayan da shugaban Venezuela Nicolas Maduro ya ba da umurni a bude kan iyakar kasar da Colombia, wacce ta kwashe wata hudu a rufe
Kamfanin dillancin labarai na AP, ya ruwaito cewa, da bude kan iyakar ne, dumbin ‘yan Venezuela suka bazama cikin kasar ta Colombia, domin amfani da wannan dama su sayi kayayyakin da ba sa iya samu a kasars
Venezuela ta jima cikin rikicin siyasa, lamarin da ya dakile samun ababan more rayuwa ya kuma jefa al'umar kasar cikin mawuyacin hali
Tun a watan Fabrairu, Venezuela, wacce ke kudancin yankin Amurka, ta ba da umurnin rufe kan iyakokinta da yankunan Aruba, Bonaire, Curacor, Brazil da Colombia, a lokacin da ‘yan adawa suka yi yunkurin shigar da kayayyakin abinci da na magunguna zuwa cikin kasar ta Venezuela
Firai Ministan Pakistan Imran Khan ya aikawa takwarar aikinsa na India Narendra Modi da wasikar dake kira ga shirya zaman sasantawa tsakanin su
A cikin wasikar da aikawa Modi a ranar Juma’a, ya masa barka game da zabensa a karo na biyu a matsayin Firai minista
Khan ya rubuta cewa Pakistan tana so a magance duk wata matsala, ciki har da batutuwa masu nasaba da takaddamar yankin Kashmir, a cewar kafofin yada labarai
Khan ya kara da cewa tattaunawa tsakanin kasashen biyu, itace hanya daya tilo da zata taimakawa kasashen su yaki talauci, a don haka dole ne su yi aiki tare domin ci gaban yankin
Pakistan tana bukatar tabbatar da zaman lafiya da ci gaba a yankin Asia ta Kudu a cewar wasikar Khan, yana mai fadin cewa dole ne a samu haka kafin kasashen da ma yankin su ci gaba
Sai dai jami’an India sun ce Modi bai shirya wata ganawa da Khan a taron kolin kungiyar raya tattalin arzikin kasashen Turai da Asia a Bishkek babban birnin kasar Kyrgyzstan a mako mai zuwa
A iya sani na babu wata ganawa da aka shirya tsakanin Firai Minista Modi da takawarar aikinsa na Pakistan Imran Khan a gefen taron kolin, inji mai Magana da yawun ma’aikatar harkokin wajen India, Raveesh Kumar
A ‘yan shekaru da suka shude, India taki amincewa da duk wani shirin tattaunawa, tana mai cewa sai an kawo karshen ta’addancin kan iyaka kafin fara wata tattaunawa
Shi dai taron, ya tattaro ministocin ne, da zimmar samar da sabbin tsare-tsare kan biyan kudaden haraji, wanda za’a auna kan yadda kamfani ke gudanar da harkokin kasuwancinsa a wata kasa, bai inda hedkwatar kamfanin take ba
Taron ministocin kudi na kasashen da suka fi karfin tattalin arziki a duniya, wato G20, wanda ke gudana a birnin Fukuoka a Japan, ya amince a yau Asabar cewa, akwai bukatar gaggawa ta tabbatar da cewa manyan kamfanoni suna biyan kason kudaden da ya kamata su biya
Gangamin ministocin ya bayyana bukatar hakan ne yayin da aka fahimci cewa tattalin arzikin duniya, na tafiyar hawainiya wajen bunkasa
Ministan kudi a Japan, Taro Aso, ya ce akwai bukatar a kaucewa yanayin da zai sa a samu wani fanni ya fadi warwas, saboda sauye-sauyen da za a yi, wadanda ya ce suna da muhimmancin da ba za a ga irinsa ba cikin karbi guda
Shi dai taron, ya tattaro ministocin ne, da zimmar samar da sabbin tsare-tsare kan biyan kudaden haraji, wanda za’a auna kan yadda kamfani ke gudanar da harkokin kasuwancinsa a wata kasa, bai inda hedkwatar kamfanin take ba
A kuma cewar Sakataren baitulmalin Amurka, Steven Mnuchin, bai kamata a rika nuna banbanci kan harkokin kasuwancin da ake yinsu a fili ba da wadanda ake yi a kafar yanar gizo
Sai dai duk da cewa ministocin kasashen da suka ci gaba da wadanda ke kan bunkasa, sun yi hannun riga a wasu shawarwarin da aka gabatar a taron, taron ya amince cewa akwai bukatar a samar da sauye-sauye kan yadda ake karbar kudaden haraji
A jiya Juma’a an zabi wasu kasashe biyar da zasu yi aiki a kwamitin sulhun Majalisar Dinkin Duniya(MDD) tsawon shekaru biyu
Kasashen sun hada da Estonia da Jamhuriyar Nijer da Saint Vincent and Grenadines da Tunisia da kuma Vietnam
Kasashen biyar zasu karu da rukunin kasashe 15 na kwamitin sulhun wurin tabbatar da zaman lafiya da tsaro a duniya, daga ranar daya ga watan Janairun shekarar 2020
Ba a samu fargabar da aka saba samu a kan kuri’ar da aka kada a zauren Majalisar ba, inda yankuna suka zabi masu wakiltan su bada takara ba
A wannan shekarar, an tsayar da kasashen Tunisia da Jamhuriyar Nijer da Vietnam ba tare da wata fafatawa ba
Kazalika kasar Saint Vincent and Grenadines, sai da ana dab da awa daya kafin kada kuri’ar ta jiya Juma’a ne, kasar El Salvador ta sanar da niyarta ta yin takara da karamar tsibirin a kan kujera daya tilo dake wakiltan yankin Latin Amurka da Caribbean
Sai dai jami’an diplomaisy sun bayyana al’ajabin su kafin kada kuri’ar na shigar El Salvador takarar ana sauran ‘yan mintoci a yi zabe, yayin da yankin ya amince tun cikin watan Disemba za a gabatar da Saint Vincent a matsayin 'yar takara
Yau Juma’a ne Firam Ministan Burtaniya, Theresa May, ta ajiye mukaminta na shugabancin Jam’iyyarta, ta masu ra’ayin ‘yan mazan jiya – Conservative Party, kuma ana san ran a sati mai zuwa za’a gudanar da zaben wanda zai gaje ta
May zata ci gaba da rike wannan mukanin har zuwa lokacin da za’a zabi wanda zai gaje ta
Sai dai ana sa ran za’a tsayar da sabon shugaba zuwa karshen watan Yuli
Amma kafun nan, zata ajiye iko akan duk wani batu da ya shafi ficewar Burtaniya daga kungiyar tarayyar turai, wanda aka diba ma lokaci har zuwa 31 na watan Oktaba na bana
Firai ministan da zai maye gurbin May na da kasa da watannin biyar ya yanke shawarar ko zai ci gaba da fafutukar aiwatar da shirin May, na jinkirta ficewa daga kungiyar tarayyar turai, ko kuma su bar EU ba tare da wata yarjejeniya ba gaba daya
Shugaban jam'iyyar Social Democrat, Mette Frederiksen za ta zama Firam Minista, mafi kankancin shekaru
Shugaban jam'iyyar Social Democrat, Mette Frederiksen za ta zama Firam Minista, mafi kankancin shekaru
A yau Alhamis, Firam Ministan Denmark, Lars Lokke Rasmussen, ya sanar da cewa zai yi murabus, bayan da jam’iyyar adawar Social Democrats, ta lashe yawancin kujeru a zabukan da aka yi a kasar
Jam'iyyar firam minister, Rasmussen ta Liberal, ta sami nasarar wasu kujerun, amma Jam'iyyar Danish Peoples Party, mai ra’ayin kishin kasa, da ta goyi bayan gwamnatin sa, ta sha kaye
Jam’iyyar Social Democrat, ta samu kusan kuri’u kashi 26, cikin dari inda ta kasance a kan gaban duk sauran jam’iyyun kasar, abinda kuma zai ba Mette Frederiksen ‘yar shekaru 41 da haihuwa, damar zama firam Minista, mafi karancin shekaru da aka taba samu a kasar
Rasha ta musanta fadawa shugaban Amurka Donald Trump za ta janye ma’aikatan tsaronta daga Venezuela
Rasha ta musanta cewa ta fadawa shugaban Amurka Donald Trump cewa, za ta janye ma’aikatan tsaronta daga Venezuela, sanarwar da ta saba kalaman da shugaban Amurkan ya yi
A jiya Talata Ministan harkokin wajen Rasha Sergei Lavrov ya ce, "na yi mamaki da na karanta wannan labarin, mu ba mu sanar da kowa ba, watakila ya karanta labarin ne a jaridar Wall Street Journal
Lavrov na mayar da martani ne kan wani sakon Twitter da Shugaba Trump ya wallafa a shekaranjiya Litinin
A watan Maris ne Trump ya ce, Rasha "dole ne ta fita" daga kasar ta Venezuela da ke kudancin Amurka, bayan da ta kai jirage dauke da kayayyaki da masu ba da shawara don taimakawa Shugaba Nicolas Maduro, yayin da kasar ke fama da rikicin siyasa
Amurka dai na so ne a hambarar da shugaba Maduro, wanda suke kawance da takwaransa na Rasha, Vladimir Putin, yayin da dubban 'yan kasar Venezuelan suka bazama akan tituna suna zanga zangar adawa da gwamnatinsa
Babban sakataren MDD Antonio Guterres ya yi Allah wadai da harin da jami’an tsaron Sudan suka kai jiya Litinin domin tarwatsa masu zanga-zanga a birnin Khartoum, inda suka kashe tare da jiwa mutane dayawa rauni
Anji karan fashewa tare da harba-harben bindiga lokacin da jami’an tsaron suka afkawa masu zanga-zangar a kofar ma’aikatar tsaro, inda masu zanga-zanga suka shafe watanni takwas suna neman Sojoji su mika mulki ga farar hula
Shaidu sunce kafin yamma, an kore kowa daga wajen
Kwamitin likitocin Sudan, wadanda suka bar aiki saboda zanga-zanga, yanzu sunce yawan mutanen da suka mutu ya kai 30, wasu dayawa kuma sun raunata
Shugabar hukumar kare hakkin bil Adama ta MDD Michelle Bachelet, itama ta yi Allah wadai da harin, ta kuma yi kira ga jami’an tsaron da su dakata cikin gaggawa
Shugaban Amuraka Donald Trump, ya bukaci Syria, Rasha, da Iran da su dakatar da “jefa bama-bamai a Lardin Idlib da ke Syria
Trump ya bayyana hakan ne a wani sako da ya wallafa a shafinsa na Twitter a jiya Lahadi yana cewa: jefa bama-baman “yana hallaka fararen hula da ba su ji ba ba su gani ba
Ya kuma kara da cewa, “duniya na kallon wannan kisan gilla, mene ne dalilin yin haka? Me za ku amfana da shi! Ku daina!”
Yayin wata ganawa da manema labarai a Fadar White House, Trump, ya yi nuni da kiran da ya yi a bara ga gwamnatin Syria da kawayenta, kan su daina yin yakin-ruddugu akan Lardin na Idlib saboda kada a jefa al’umar yankin cikin matsanancin hali
Shugaban Amurka Donald Trump yana ziyara a Birtaniya inda yake ganawa da iyalan masarautar kasar, sannan ana sa ran zai yi wata liyafar tare da Firai ministar Theresa May mai barin gado
A yau Litinin, Trump da uwargidansa Melania, suka samu tarbar Sarauniyar Ingila Elizabeth da Yarima Charles a lokacin da suka isa fadar Buckingham a jirgi mai saukar ungulu
Kafin ya tashi daga nan Washington, Trump ya ce tafiyar tasa “ za ta kayatar sosai” kuma yana tunanin cewa Amurka da Birtaniya suna da damar da za su yi aiki tare wajen kulla “gagarumar yarjejniyar kasuwanci” nan ba da jimawa ba
Ziyarar ta shugaba Trump na zuwa ne a daidai lokacin da Birtaniya ta ke cikin rudanin siyasa
Firaiminista May ta sanar a watan da ya gabata cewa za ta sauka daga mukaminta bayan da ta gaza cimma yarjejeniyar ficewar Birtaniya daga tarayyar Turai
Wani farmaki ta sama da Isra’ila ta kai a kan tungar sojin Syria ya kashe soja daya kana ya raunata wasu biyu, ya kuma lalata wani ma’ajiyin makamai, a cewar ma’aikatar labaran kasar Syria
Harin da aka kai kan tungar ta T4, a tsakiyar lardin Homs na zuwa ne sa’o’I bayan da Isra’ilan ta kai wani farmaki a Golan Height dake kudancin Syria
Isra’ila bata yi wani bayani game da harin a kan tungar sojojin ba, amma dai tace harin da ta kai a Golan martani ne ga rokar da aka harbor mata a ranar Asabar daga Syria
Firai ministan Isra’ila Benjamin Netanyahu ya fada a jiya Lahadi cewa ba zasu lamunta da duk wani makami da za a harba zuwa cikin kasarsu ba
Cibiyar kare hakkin bil adama ta Syrian Observatory tace farmakin Isra’ila a kan Golan Heights ya kashe mutane goma cikin har da sojojin Syria da ma mayakan kasashen waje
Matakin fidda sunayen, martani ne ga matsayar da Amurka ta dauka, na haramta siyar da wasu kayayyakin da ake hadawa a Amurkan ga kamfanin sadarwa na Huawei da wasu abokanan huldarsa 68
China ta ce, hukumomin Washington ne ke da alhakin rugujewar tattaunawar da ake yi domin neman shawo kan takaddamar cinikayyar da ke faruwa a tsakanin kasashen biyu, tana mai cewa ba za ta mika wuya bori ya hau ba
A wani mataki na dora laifin akan Amurka, China ta fitar da wata sanarwa a yau Lahadi, inda ta ce Amurka ce ta ja baya a tattaunawar da ake yi kan batun karin kudaden haraji, matakin da ta ce ba zai samar da masalaha ba
Tun dai da tattaunawar ta ruguje a farkon watan nan, hukumomin Beijing suka kara mayar da hankali wajen daukan matakai na martani, dangane da karin kudaden haraji zuwa kashi 25 da Amurkan ta yi akan kayayyakin China da kudinsu ya kai dala biliyan 200
Ita ma Chinan ta yi ta yada farfaganda a kafafen yada labaranta, inda a ranar Juma’ar da ta gabata, ma’aikatar harkokin kasuwancin kasar, ta fitar da jerin sunayen wasu kamfanoni da ta ce ba ta amince da su ba
Matakin fidda sunayen, martani ne ga matsayar da Amurka ta dauka, na haramta siyar da wasu kayayyakin da ake hadawa a Amurkan ga kamfanin sadarwa na Huawei da wasu abokanan huldarsa 68
Jami’ai a Afghanistan sunce wani harin kunar bakin wake na yau juma’a ya auna wani jerin gwanon motocin sojojin kasashen waje a Kabul, ya kuma hallaka akalla fararen hula 'yan Afghanistan 4 da kuma jikkata sojoji Amurkawa 4
Sojojin Amurka sun tabbatar da kai wannan harin a babban birnin kasar Afghanistan, kuma sunce sojojin nasu sun samu “kananan raunuka” amma basu bada wani cikakken bayani ba
Tuni dai kungiyar Taliban ta dauki alhakin kai harin boma boman, wanda aka kai a wata babbar hanya da ake yawan zirga zirga da ta hada Kabul da garin Jalalabad da ke Gabashin kasar
Sai dai kungiyar ta kara da cewa dan kunar bakin waken ya tada damarar boma boman ne a cikin motar da aka ajiye a kusa da gwammar jerin gwanon motocin sojojin kasashen waje
Mai magana da yawun ministan harkokin cikin gidan Afghanistan, Nasrat Rahimi, ya ce mutane da dama da ke wucewa suna daga cikin wadanda suka samu raunuka
A yau juma’a masu ceto a birnin Budapest na kasar Hungary na cigaba da aikin tsamo wani jirgin ruwan yawon shakatawa daga kasan kogin Danube, yayin da suke neman mutane 21 da har yanzu ba’a gansu ba, bayan jirgin ruwan ya yi karo da wani makeken jirgin ruwa na wasu 'yan yawon shakatawa a shekaranjiya Laraba
Sai dai ya zuwa yanzu an tabbatar da mutuwar mutane 7, koda yake kuma an ceto wasu 7
Dukkan mutanen dake cikin jirgin, baya ga mutane biyu, sauran ‘yan kasar Koriya ta Kudu ne masu yawon shakatawa
Gidan talabijin na kasar Hungary ya bada rahoton cewa dukkan mutane da aka ceto, an sallame su daga asibiti banda guda daya wanda ake jinyar sa saboda karyewar kashin hakarkari
'Yan sandan kasar Hungary suna tsare da matukin jirgin ruwan mai suna Yuriy C
Wani rahoton hukumar lafiya ta majalisar dinkin duniya, ya nuna cewar mashaya taba sigari da wadanda ke shakar hayakin taba kimanin mutane miliyan 8 ke mutuwa a duk shekara, sakamakon kamuwa da cututtukan dake da alaka da shan tabar ko shakan hayakinta
Shuaibu Ibrahim, wanda yake cewa shan taba na haifar da cututtuka iri daban-daban, kamar ciwon cansa da ke shafar huhun dan adam
Wakilin sashen Hausa ya zagaya don ji daga bakin wasu wanda suke bayyana ra'ayoyinsu akan illar taba
Wasu ma na ganin cewar akwai bukatar rufe kamfanonin taba domin hana shanta
Ga cikakken rahoton wakilinmu Babangida Jibrin
Kwaramniyar jan kujeru da teburori a cikin zauren majalisar dokokin Haiti ya kawowa zaman majalisar tsaiko a jiya Alhamis da misalain karfe bakwai da rabi na safe
‘Yan majalisar dattawa guda hudu da wasu mataimakan su, sun ja kujeru da teburori da wasu kaya suka fice da su a cikin zauren majalisar dattawar zuwa waje, minti talatin kafin fara mahawara a majalisar a kan zaben Firai minista mai jiran gado Jean Michel Lapin
An dakatar da zaman majlisar a jiya Alhamis bayan an kwashe kujeru da teburori a zauren majalisar dattawa
An shirya gudanar da sabon zabe a cikin watan Yuni
A ranar Laraba ne shugaban majalisar dattawan Carla Murat Cantave ya sanar da aniyarsa ta fara shirya batun zaben, lamarin da ya cije tun ranar 18 ga watan Maris, lokacin da tsohon Firai minista Jean Henry Ceant ya yi murabus, bisa zargin cin hanci da rashawa
Farko bayyana Lapin a gaban majalisar dattawan a watan da ya gabata, sai da fada ya kaure tsakanin ‘yan majalisar dattawan da suka ciwa juna mutunci har da kaiwa juna naushi, kafin kura ta lafa
Amurka tayi kira ga gwamnatin kasar China a kan yadda take tauye hakkin wadanda suka yi zanga zangar lumana a dandalin Tiananmen a ranar hudu ga watan Yuni shekarar ali dari tara da tamanin da tara(1989) inda aka yi masu kisan kiyashi
Amurka tana kira kuma zata ci gaba da yin haka kamar yanda sauran kasashen duniya suke yi a kan gudanar da cikakken bincike game da kisan da tsare mutane da kuma bacewar wasu mutanen, inji mai magana da yawun ma’aikatar harkokin wajen Amurka Morgan Ortagus, yana fadawa Muryar Amurka a jiya Alhamis a wani taron maneba labarai
Ortagus, ya kara da cewa “Muna bukatar wadanda aka riga aka sake su, mutanen da aka kulle su saboda kokarin da suke yi na gani ba a manta cin zarafi da aka yiwa mutane a dandanlin Tiananmen kuma aka ci gaba da tsoratar da masu zanga-zanga da iyalan su
Shekaru talatin da suka wuce dalibai sun jagorancin wata zanga-zangar neman kafa tsarin demokaradiya a dandalin Tiananmen tare da kuma kin nuna jinin rashin gaskiya da adalci tsakanin shugabanni
Masu zanga-zangar sun kuma yi kira ga sauya yanayin siyasar kasar da kira ga tabbatar da adalci da gaskiya
Masu raji kare hakkin bil adama sun yi sa ran cewa an kashe dubbannin mutanen da suka yi zanga-zangar yayin da wata motar tanka ta afkawa dandalin Tiananmen
Wasu jerin hare-hare da aka kai Kabul, sun hallaka mutane da dama har da babban mallamin addinin Islama
Wasu jerin hare-hare da aka kai Kabul, sun hallaka mutane da dama har da babban mallamin addinin Islama
'Yan sanda a Afghanistan, sun ce, wani harin kunar bakin wake rataye da bam, a kusa da wata makarantar horar da sojoji a Kabul, ya kashe a kalla jami’an tsaro shida, wasu 16 kuma sun jikkata
Ma’aikatar harkokin cikin gidan kasar, ta tabbatar da harin bam din, na yau Alhamis a bakin kofar jami’ar Marshal Fahim National Defense, da ke babban birnin kasar, amma ba ta bada karin bayani ba
Wasu jerin hare-hare da aka kai kwanan nan a Kabul, sun kashe mutane da dama, ciki har da wani babban malamin addinin Islama
Sojojin Afghanistan, sun kai farmaki a wata cibiyar tsare mutane ta ‘yan Taliban, a kudancin lardin Zabul, dake fama da tashin-tashina, inda suka sako 'yan fursunoni 18, ciki har da jami’an tsaro 12
Firai ministan Benjamin Netanyahu ya kasa kafa gwamnatin hadin gwiwa tun bayan zaben Afrilu
Firai ministan Benjamin Netanyahu ya kasa kafa gwamnatin hadin gwiwa tun bayan zaben Afrilu
A safiyar yau Alhamis ne Majalisar dokokin kasar Isra'ila ta kada kuri’ar akan soke dukan ‘yan majalisar ta, ta kuma yi wani zaben a karo na biyu, wanda ba'a taba yin irin sa ba
Bayan Firaim minista Benjamin Netanyahu, ya kasa kafa gwamnatin hadin gwiwa
‘Yan majalisa 74 ne suka goyi baya, wasu kuwa 45 basu amince da kudurin ba, wanda zai soke majalisar, ya kuma bada damar yin zabe a ranar 17 ga watan Satunbar bana
An ba Netanyahu wa’adin kafa gwamnatin hadin gwiwa, zuwa jiya Laraba bayan da ya lashe zaben da aka yi a ranar 9 ga watan Afirilun da ta gabata
Ya sa-ran kafa gwamnatin gamin gambiza tsakanin jam’iyyar sa, da ta masu ra’ayin ‘yan mazan jiya, da ‘yan majalisar kasar masu ra’ayin rikau, sai wata jam’iyyar, masu ra’ayin ‘yan mazan dake karkashin jagorancin tsohon ministan tsaron kasar, Avigdor Lieberman
Masu sa ido na kasashen duniya da na cikin gida, sun yi Allah wadai da kama wani dan jarida, dan kasar Pakistan, saboda ya bayar da rahoto game da zanga-zangar 'yan gwagwarmaya da aka ce suna da alaka da wata kungiya mai kare hakkokin kabilun Pashtun na kasar
An kama Gohar Wazir, wanda ke aiki a wani gidan talabijin mai zaman kansa wanda ake kira Khyber News sannan yana da manhajar tashar YouTube tasa na kansa, tare da wasu mutane 21 a farkon wannan makon akan zargin su da neman ta da hankalin jama’a
Cibiyar kare hakkin 'yan jaridar da ke nan Amurka wato (CPJ) a takaice, ta yi gargadin cewa hana 'yan jaridu gudanar da ayyukkansu na watsa labarai, zai yi aibi ga "tsarin mulkin demokradiya a Pakistan", don haka cibiyar ta bukaci da a hanzarta sakin dan jarida cikin gaggawa
Kungiyar kare hakkin bil adama ta Amnesty International ta zargi sojojin Myanmar da aikata laifukan yaki da ta’asa da cin zarafi a jihar Rakhine da ke arewa maso yammacin kasar, inda rundunar sojan ta fattataki al'ummar musulmin Rohingya kasa da shekaru biyu da suka wuce
Sojojin sun tura dubban dakaru zuwa Rakhine don yaki da kungiyar 'yan tawaye ta Arakan, wadanda ke neman karin 'yanci daga 'yan mabiya addinin Buddha na jihar
A cikin wani rahoto da aka wallafa a yau Laraba, kungiyar kare hakkin bil adama din ta jera abin da ta kira "manyan laifukan yaki" masu yawa da sojojin Myanmar suka aikata, ciki har da kisan gilla, da kama mutane ba bisa ka’ida ba, da azabtarwa da kuma batar da su
Darektan yanki na kungiyar ta Amnesty na shiyyar gabas da kudu maso gabashin Asiya, wato Nicholas Bequelin, ya ce ayyukan da sojoji suka yi a jihar Rakhine "sun nuna rashin imani da adalci daga sojojin ga fararen hula
Kamfanin Facebook ya soke izinin shiga shafin na wadansu mutane 51 da shafukan wasu kamfanoni 36 da kuma na wasu kungiyoyi 7, bayan da kamfanin FireEye mai samar da tsaro a yanar gizo ya gano dukkansu na boge ne kuma an kirkiresu ne daga kasar Iran
Haka kuma an rufe wasu shafukan kafar sadarwa ta Instagram
Jiya Talata kamfanin FireEye ya fitar da rahotan cewa shafukan na bogi an shirya su yadda zasu yi kamar daga Amurka aka kirkiresu, kuma shafukan yada labarun gabas ta tsakiya ne, domin su rinka yada farfagandar Iran
Labaran da ake kafewa akan shafukan sun hada da wadanda ake yi cikin harshen Turanci da Larabci, ciki har da tattaunawa akan siyasar Amurka da Birtaniya
Wani labari da suka kafe na cewa hanyar da ta fi dacewa a girmama ‘dan jaridar nan na Saudiyya da aka kashe Jamal Khashoggi, itace Amurka ta dakatar da aika agaji ga rundunar da Saudi ke jagoranta a fada da ‘yan awaren Yamal da Iran ke marawa baya
Gidajen kurkukun kasar Brazil sun tabbatar da cewa fursunoni akalla 40 aka hallaka a sanadin fadacefadacen da suka barke
Hukumomin gidajen kurkukun kasar Brazil sun tabbatar da cewa fursunoni akalla 40 aka hallaka a sanadin fadacefadacen da suka barke a wasu gidajen yari 4 dake jihar Amazonas dake arewancin kasar jiya Litinin, wanda akace fadan na da alaka da kungiyoyin ‘yan bata-gari
Duk gidajen yarin suna babban birnin jihar Manaus, inda aka kashe mutane 15 lokacin fadan tsakanin ‘yan kugiyoyi biyu, a gidan yari na 5
Hukumomi sunce mutanen da aka kasha jiya Litinin, an kasha su ne ta hanyar shake su
Gwamnan jihar Amazon Wilson Lima yace ministan shari’a Serigio Moro zai kaddamar da kwamitin bincike akan aukuwar lamarin
Fadan kungiyanci ba bakon abu bane a gidajen yarin Brazil da suke makil da jama’a, musamman a tsakanin ‘yan kungiyoyi masu alaka da abubuwan sha masu sa maye
Fiye da mutane 100 aka yima yankan rago lokacin wani fada da ya barke a gidajen yarin Brazil a shekarar 2017
Sabuwar jami’iyar da shugaban kasar Ukraine Volodymyr Zelenskiy ya kafa ta nada Dmytro Razumkov a matsayin mai bada sahawara a kan harkokin yakin neman zabe, yayin da take shirin yiwa masu neman yiwa jami’iyar takarar majalisar dokoki a cikin watan Yuli tambayoyi, inji wakilan jami’iyar
Razumkov, darektan wani kamfanin bada shawarwari a kan harkokin siyasa, ya fara shiga siyasa ne a matsayin tsohon dan jami’iyar tsohon shugaban kasar mai kawance da Rasha Viktor Yanukocych, wanda zanga zangar Maidan ta kawo karshen mulkin sa ya kuma arce zuwa Rasha a shekarar 2014
Dan wasan barkwancin da bashi da wata kwarewar siyasa a baya, Zelenskiy ya ba shugaban kasar kashi da rata mai yawa a zagaye na biyu na zaben shugaban kasa a ranar 21 ga watan Afrilu
Wuni guda bayan an rantsar da shi a ranar 20 ga watan Mayu, ya sanya hannu a kan dokar da ta rusa majalisar dokoki kana ya ajiye ranar 21 ga wata Yuli a gudanar da zaben majalisar
Yin zabe da wuri zai baiwa Zelenskiy dama samun tasiri a farko farko wa’adinsa na shekaru biyar, ta hanyar samun goyon baya a majalisar kasar mai yawan al’umma miliyan 44, wacce take kara fuskantar matsin lamba daga Rasha, kana tana fama da matsalolin tattalin arziki da cin hanci da rashawa
A Lokacin da yake Magana a taron manema labarai bayan tattaunar da suka yi a Tokyo, Trump ya ce shi yadda yake kallon gwaje-gwajen makaman na Korea, dabara da shugaba Kim Jong Un ke nuna ta neman a kula shi
Shugaban Amurka Donald Trump, da Firaiminstan Japan Shinzo Abe, sun bayyana ra’ayoyi mabanbanta a yau Litinin kan ko gwaje-gwajen makamai masu linzami da Koriya ta Arewa ta yi sun karya ka’idojin kwamitin sulhu na Majalisar Dinkin Duniya, amma kuma sun ci gaba da hada kansu kan abin da ake so a cimma na kawar da makamai masu linzami a yankin ruwan Koriya
A Lokacin da yake Magana a taron manema labarai bayan tattaunar da suka yi a Tokyo, Trump ya ce shi yadda yake kallon gwaje-gwajen makaman na Korea, dabara da shugaba Kim Jong Un ke nuna ta neman a kula shi, saboda haka ba ya damuwa da su
Sai dai Abe ya ce gwaje-gwajen sun take ka’idojin kwamitin sulhu na Majalisar Dinkin Duniya
Ya kuma sake jaddada cewa a tattaunawar da ake yi da Koriya ta Arewa, gwamnatinsa ta fi mayar da hankali ne kan yadda za a saki wasu ‘yan Japan da Korea ta Arewa ta ke rike da su
Jawaban Trump sun maida hankali ne kan batutuwan tattalin arziki, inda ya bayyana yiwuwar cimma yarjejeniyar cinikayya tare da Japan da China domin rage gibin cinikayyar da ya ce ana kwarar Amurka
Kananan jami’iyyu a Turai suna samun karin goyon baya a zaben gama gari na Majalisar Dokokin nahiyar Turan, zaben da ‘yan siyasa da masu sharhi ke ganin ka iya zama mafi muhimmanci tun shekarar 1979, lokacin da Kungiyar Tarayyar Turai ta fara gudanar da zaben ‘yan Majalisar nahiyar
Sakamakon farko da suka fara bayyana a zaben jiya Lahadi na Majalisar mai kujeru 751, zai fuskanci rarraba fiye da lokutan baya
Kananan jami’iyyu da suka hada da masu ra’ayi da kuma masu sukar Kungiyar Taryayyar Turai, suna taka rawar gani sama da mayan jami’iyyu masu matsakaitan ra’ayi da masu tsaurin ra’ayi
Masu ra’ayin Tarayyar Turan da masu adawa sune zasu raba karfi a sabuwar Majalisar, wacce zata yi aiki tsawon shekaru biyar
Philippe Lamberts shine shugaban jami’iyar masu sukar Tarayyar Turai, ya ce samun rinjayi a sabuwar Majalisar, wani al’amari ne mai muhimmnacin ga jami’iyarsa ta masu ra’ayin rikau
Da alamar tashin sababbin jami’iyyun ya kashe tasirin da jami’iyar masu matsakacin ra’ayi ta European People’s Party da ta masu ra’ayin ‘yan mazan jiya ta Progressive Alliance of Socialist and Democracy suka dade suna morewa a majalisar
Jami'ai a kasar Afghanistan sun ce wani bam ya tashi a wani masallacin Kabul dake cike makil a lokacin da ake sallar Jumma’a, inda ya kashe wani babban malami mai goyon bayan muradan gwamnati, da kuma wasu masu ibada da yawa
Ma’aikatar harkokin cikin gidan kasar da mazauna babban birnin na Afghanistan, sun bayyana cewa, malamin da aka kashe, wato Mawlavi Samiullah Rayhan, yana cikin jagorantar sallar Jumma’a, bam din ya tashi
Harin ya jikkata akalla mutane 16
An kuma bada rahoton cewa wasu daga cikinsu na cikin “mawuyacin hali
Na take dai ba’a sami wanda ya dauki alhakin kai harin ba, wanda jami'an kasar suka ce da alama harin ya auna Rahyan ne
An ce malamin na goyon bayan gwamnatin Afghanistan sosai da kuma jami'an tsaron kasar da ke fafatawa da 'yan kungiyar Taliban
A wani lamari na daban, wata fashewa a yankin yammacin Pakistan ta yi sanadiyar mutuwar akalla mutane 2 tare da jikkata mutane fiye da sha biyu
‘Yan sanda sun ce harin na yau Jumma’a a unguwar Pashtoonabad dake Quetta ya lalata wani masallaci wanda mazauna garin suka taru don sallar Jumma’a, da kuma gine-ginen dake kusa
Quetta shine babban birnin lardin Balochisatan dake fama da tashe-tashen hankula, yankin da ‘yan aware suka dade suna gwagwarmaya a cikin sa, wuri ne kuma da wasu kungiyoyin ‘yan bindiga dabam dabam ke aunawa
Firayim Ministar Birtaniya, Theresa May ta ce, za ta yi murabus daga mukamin firayim ministar kasar, bayan da ta kasa shawo kan 'yan majalisa dokokin kasar har sau uku akan batun neman goyon bayan yarjejeniyar fidda Britaniya daga tarayyar turai
"Yanzu na gane cewa, don ci gaban kasa, akwai bukatar wani sabon firayam minista ya jagoranci gwagwarmayar kasar, a cewar May "idon ta cike da hawaye
” A saboda haka, a yau ina sanar da cewa zan yi murabus daga matsayin shugabar jam’iyyar Conservative and Unionist ranar jumma’a 7 ga Yuni
Mako mai zuwa za a fara shirin zaben sabon shugaban jam'iyyar, wanda zai kuma zama Firayim Minista
A wata sanarwa da ta yi a wajen gidan ta dake Downing Street, May ta ce, abin takaici ne matuka a gareta saboda bata iya cimma yarjejeniyar ballewa daga Turai ba
Murabus din da May tayi ya janyo gwagwarmayar, ga wanda zai zama sabon firayim ministan Britaniya yanzu, wanda kuma May ke fatan zai sami nasara inda ta gaza
Theresa May ta zama shugaba ta 3 a jam’iyyarta ta masu ra’ayin ‘yan mazan jiya da ta fuskanci rarrabuwa kai a jam’iyyar akan batun kasancewar Birtaniya cikin tarayyar turai, ita ma ta bi sahun Margaret Thatcher (saacha) da David Cameron
Kuma zata ci gaba da zama a matsayin shugabar gwamnati a lokacin da shugaban Amurka Donald Trump zai kai ziyara Britaniyya a wata mai zuwa
Ga dukkan alamu, za a sake sa kafar wando guda tsakanin Amurka da kasar Siriya saboda zargin da ake ma Siriyar da sake amfani da makaman guba
Amurka ta ce akwai alamun da ke nuna cewar, gwamnatin Bashar al-Assad a Siriya na amfani da makamai masu guba kuma ta gargadi Siriyawa su dakatar da shi
A jiya Talata ma’aikatar harkokin wajen Amurka ta ce, ta yi imanin cewar, sojojin Siriya na da hannu a wani harin da ake zargin na iska mai guba ne mai suna Chlorine Gas da aka kai ranar Lahadin da ta gabata, a arewa maso yammacin Siriya
Mai magana da yawun Amurka ta ce, jami'ai suna ci gaba da tattara bayanai game da harin da ake zargin Syria da kaiwa, amma ta ce "idan gwamnatin Assad ta yi amfani da makamai masu guba, Amurka da abokanta za su dauki mataki cikin sauri da kuma dacewa
Mutumin da ya kafa mashahurin kamfanin sadarwan nan na kasar China da ake kira Huawei, ya yi watsi da matsayar da Amurka ta dauka na muzantawa kamfanin bisa zargin cewa, yana barazana ga tsaron kasar
A wasu jerin hirarraki da aka yi da shi da wasu kafafen yada labaran cikin gida a jiya Talata, Ren Zhengfei ya ce matakin da gwamnatin shugaba Trump ta dauka ya raina kwarewar da kamfanin ke da shi na ci gaba da ayyuka da kera sabbin wayoyin salula da ingancinsu da ya kai karfin 5G
Umurnin da shugaba Trump ya bayar a makon da ya gabata, zai iya kawo cikas ga fannin aikawa da kuma sarrafa wasu manhajoji a wayar ta Huawei a nan gaba, lamarin da ka iya shafar bunkasar kamfanin a duk fadin duniya, da kuma yunkurin da yake yi na tserewa kamfanin Samsung na kasar Korea ta Kudu, wanda shi ne kamfani mafi girma a duniya da ke kera wayar salula
A jiya Litinin, kamfanin Google ya bayyana cewa zai takaita damar da yake ba kamfanin na Huawei na shiga sahun wayoyin kirar Android
Wannan ne karon farko da dokar za ta fara aiki, tun bayan da aka samar da ita a shekarar 2002, wato bayan harin da kungiyar Al Qaeda ta kai a New York da Washington a shekarar 2001
Hukumomi a kasar New Zealand, sun tuhumi mutumin nan mai fafutukar ganin an fifita farar fata, wanda ya kashe mutum 51 a wasu masallatai da ke garin Christchurch a watan Maris din da ya gabata
A yau Talata aka tuhumi Brenton Tarrant dan asalin kasar Australia da laifin ta’addanci
Wannan ne karon farko da dokar za ta fara aiki, tun bayan da aka samar da ita a shekarar 2002, wato bayan harin da kungiyar Al Qaeda ta kai a New York da Washington a shekarar 2001
Hukumomi har ila yau, sun caji Tarrant da laifin mutuwar wani da harin ya rutsa da shi, wanda ya cika a asibiti a wannan watan, hade da tuhumar shi kan yunkurin kashe mutum biyu, wanda ya sa adadin ya kai 40
A 'yan kwanakin nan dai ana ta tada jijiyar wuya tsakanin Amurka da Iran, ta yadda Ministan Harkokin Wajen Iran ya yi kira ga Amurka da ta bi hanyar mutuntawa a mai makon yi mata barazana
Ministan Harkokin Wajen Iran, Mohammed Javad Zarif, ya yi kira ga shugaban Amurka, Donald Trump, da ya bi hanyar “mutunci” a maimakon ya rika amfani da barazana
Zarif na maida martani ne dangane da wani sakon Twitter da Trump ya wallafa a jiya Lahadi inda yake cewa “idan Iran tana so ta yi fada ne, wannan zai kasance karshenta a hukumance
Kul! ta sake barazana ga Amurka
Ministan ya kara da cewa, Trump, yana fuskantar matsin lamba ne daga wani rukunin mutane, ciki har da mai ba shi shawar kan harkar tsaro, John Bolton, da kuma Firaiminstan Isra’ila, Benyamin Netanyahu, inda ya ce, yana kuma so ne ya cimma wani abu da magabatansa suka gaza yi
Zarif ya kuma rubuta cewa, “Iran ta kwashe shekaru aru-aru tana nan daram, yayin da masu musguna mata duk suka durkushe, matakan ta’addanci da aka dauka kan tattalin arzikinmu da surutai marasa kan gado, ba za su kawo karshen Iran ba
A makon daya gabata, Trump ya nuna alamun janyewa daga zafafan kalaman da yake yi akan Iran, inda ya nuna cewa a shirye yake a yi zaman tattaunawa
Kasar Bahrain da Amurka sun fada a jiya Lahadi cewa zasu shirya taro mai taken zaman lafiya zuwa ga ci gaba a cikin watan Yuni domin farfado da harkokin tattalin arziki Falasdinu, indai har za a cimma yarjejeniyar zaman lafiya tsakanin Falasdinawa da Isra’ila
Fadar White House tayi alkawarin fitar da sabon tsarin taron zaman lafiya a makwanni biyu masu zuwa, wanda Jared Kushner surikin shugaba Donald Trump kuma mai bada shawara a fadar White House ya shirya wani bangare
Isra’ila da Falasdinawa sun gaza cimman yarjejeniyoyin zaman lafiya da aka kula shekara da shekaru, amma tsarin Amurka ya yi tanadi inganta tattalin arziki a cikin sabon tsarin zaman lafiya a taron tattalin arzikin a Manama babban birnin kasar Bahrain, a ranakun 25 da 26 na watan Yuni
Wani babban jami’in fadar White House ya fada a jiya Lahadi cewa, sabon tsarin ya yi kira ga zuba jari a harkokin tattalin arzikin Gaza, amma kuma zuba jarin zai bukaci a tabbatar da yarjejeniyar zaman lafiya da tsagaita wuta
Yayinda Amurka ta kara yawan haraji na dala biliyan 200 akan kayayyakin da China ke shigowa dasu Amurka, ita ma China ta kara haraji akan wasu kayayyaki da Amurka ke kaiwa kasar ta
Amma ba ta yi fito na fito da Amurka ba
A maimakon haka, kasar China sai ta nuna karfin ta a wasu hanyoyin
A cikin wani mataki na ba zata, China ta rage yawan aladun da take kaiwa Amurka har na kimanin dala biliyan 6
5, matakin da zai yi tasiri sosai akan masu kiwon aladu na Amurka, tunda China ita ce kasa ta biyu da ta fi kai naman alade Amurka
Daukar wannan matakin ya bada mamaki a daidai lokacin da masu kiwon aladun China suke fama da masassarar aladu a garakan su da ake kira “African Swine Fever” da turanci
Wasu rahotanni sun ce makiyayan alade na kasar China suna cikin hatsarin rasa kashi daya cikin uku na dabbobinsu
Wani harin sojan jiragen sama na kasashen waje da aka kai kudancin lardin Helmand dake Afghanistan, ya kashe mutane akalla 17 a bisa kuskure, tare da kuma raunata wasu 14
A yau Jumma’a wani jami'in tsaron yankin, wanda ya nemi a sakaya sunan sa, ya shaidawa gidan rediyon Muryar Amurka yawan mutanen da suka mutu, inda yace, harin ya faru ne a babban birnin lardin Lashkar Gah, inda 'yan sanda ke gwagwarmaya da 'yan kungiyar Taliban
Tun a farko a wata sanarwa da ta bada, ma’aikatar harakokin cikin gidan Afghanistan, ta ce artabun da aka yi yayi sanadin mutuwar ‘yan sanda 11 ya kuma raunata wasu 11
Ma’aikatar ta kara da cewa rundunar sojan kasa da kasa da Amurka ke jagoranta ne suka kai harin a bisa bukatar gwanmatin Afghanistan da ta nemi taimakonsu wajen yakar ‘yan ta’adar Taliban a gundumar Nahre-Saraj
Har ya zuwa yanzu dai rundunar gamayyar sojojin na kasa-da-kasa bata amsa bukatar da gidan radiyon nan na VOA yayi musu ba don su maida martini ga wannan rahoton
Shugaba Trump ya na neman kasar Iran da ta “canza hali ta”
Shugaba Trump ya na neman kasar Iran da ta “canza hali ta”
Shugaban Amurka Donald Trump, ya ce yana fatan Amurka ba za ta je yaki da Iran ba, a dai-dai lokacin da ake ci gaba da tada jijiyar wuya da gabas ta tsakiya, yayin da wani dan diflomasiyar kasar ya nuna rashin kwarin gwiwa a kan batun
“Ba na wannan fatan” Trump ya ce game da tambayar da aka masa a kan yiwuwar rikici da Tehran, yayin da ya fara tattaunawa da shugaban kasar Swiss Ueli Maurer
Amurka da Iran, basu da alakar diflomasiya da juna, amma kasar Switzerland na wakiltan Amurka a gabas ta tsakiya
Sakataren ‘yan jaridan fadar shugaban kasar ta White House, Sarah Sanders ta maimaita wa manema labarai yau Alhamis cewar, Trump ya na neman Iran ta “canza hali” ta kuma daina hamaya da duk wani mumunar cin zarrafi daga kasar islama
A caigaba da fuskantar kalubalen tsaro da ake yi a yankin Sahel na Afirka, sojoji masu tarin yawa sun halaka, bayan da wasu ‘yan bindiga suka bude wuta a Jamhuriyar Nijer
A Jamhuriyar Nijer sojoji masu tarin yawa sun halaka bayan da wasu ‘yan bindiga suka bude wuta akan wani ayarin motocin sintiri a kewayen kauyen Tongo Tongo da yammacin jiya, a dai dai lokacin da suka taka nakiya
Lamarin, wanda ke tattare da abin al’ajabi, ya faru ne a wajejen karfe uku na ranar jiya Talata a kauyen Baley Beri, kusa da garin Tongo Tongo, daura da iyakar Nijer da Mali
Wata majiya mai tushe ta tabbatar da faruwar wannan al’amari da ya haddasa asarar rayukan dakaru masu tarin yawa, koda yake kawo yanzu ba a tantance adadin wadanda suka rasun ba ballanatana a fitar da alkaluma inji ta
Jim kadan bayan kai wannan hari, jiragen sojan saman Amurka da Faransa da Nijer sun garzaya wurin da abin ya faru da nufin fafatakar wadanan mahara sai dai har a zuwa wannan lokacin bayanai na nuna cewa ba daya daga cikin jiragen uku da ya gano inda suka dosa, abinda ya sa ake ganin akwai alamun gamin bakin wasu mazaunan karkarar da aka yi wannan gumurzu, inji wannan majiyar
Kauyen Tongo Tongo, nan ne inda wasu sojojin Amurka 3 da na Nijer 2 suka hadu da ajalinsu a watan Oktoban 2017, lokacin da wasu ‘yan takife suka yi masu kwanton bauna, lamarin da wani bincike ya tabbatar da gano wasu mazaunan garin da hada baki da ‘yan bindiga
Yankin Tilabery, mai makwabtaka da kasashen Mali da Burkina Faso, na fama da hare haren ta’addanci a ‘yan makwannin nan, domin ko a shekaranjiya Litinin ‘yan bindiga sun bakunci garuruwan Mangaize da Dolbel, inda suka harbi wani limamin krista a kai yayinda suka yi yunkurin kutsawa gidan yarin Koutoukale
Sai dai jami’an tsaro sun fatattake su koda yake 1 daga cikin dakarun na Nijer ya hallaka sanadiyyar barin wutar
Ga cikakken rahotun daga: Souley Moumouni Barma
Kwamitin binciken kut da kut na MDD, na kiran kasashen duniya da su yanke hurdar dake tsakanin su da hukumomin sojan kasar Myanmar
Wani Kwamitin musamman mai binciken kut da kut na Majalisar Dinkin Duniya, ya bukaci kasashen duniya da su yanke huldar dake tsakanin su da hukumomin sojan kasar Myanmar, a wani yunkuri na ganin sun daina gallazawa tsirarun Musulmai na kabilar Rohingya
A can baya, tun a watan Ogusta na shekarar 2017, kwamitin na musamman ya taba zargin sojojin da cin zarafin Musulmai na Rohingya, inda suka rinka nuna musu wulakanci da yi musu kisan gilla
Fiye da mutane dubu 700 ne, ‘yan kabilar Rohingya suka yi gudun hijira daga jihar Rakhine, zuwa kasar Bangladesh, don gujewa gallazawar da ake musu
A hirraraki daban-daban da aka yi da daruruwan su, ‘yan jinsin Rohingya din sunce, cin zarafin su da ake musu, ya hada da yi musu fyade, kisan gilla, da kona kauyukkansu
Kalaman na Trump na baya bayannan, suna zuwa ne, bayan da ya kara yawan haraji akan kayan China na kimanin dalar Amurka billiyan $200 da ake shigowa da su Amurka, kana da kara harajin akan kayan Chinar da suka kai na kimanin dala billiyan $300
Shugaba Donald Trump ya ce Amurka na iya cimma matsaya da kasar China a gobe, don warware rashin jituwar da ke tsakanin manyan kasashen mafiya karfin tattalin arziki a duniya, akan huldar kasuwanci
Ya kuma zargi kasar China da cewa ita ce ba ta son bangarorin biyu su cimma matsaya
A wasu jerin sakonni da ya wallafa a shafinsa na Twitter a yau Talata, shugaba Trump ya nuna cewa matakin da Amurka ta dauka a yanzu shi ne “matakin da ya fi dace wa fiye da duk matakin da za mu dauka
Ya kuma kara jaddada cewar karkashin mulkinsa, babu wata kasa da za ta sake kwarar Amurka, idan ana maganar kasuwanci
Kalaman na Trump na baya bayannan, suna zuwa ne, bayan da ya kara yawan haraji akan kayan China na kimanin dalar Amurka billiyan $200 da ake shigowa da su Amurka, kana da kara harajin akan kayan Chinar da suka kai na kimanin dala billiyan $300
Ita ma China ta rama da dora haraji akan kayan Amurka da ake shiga da su kasarta da suka kai na dala biliyan $60
Kasar Saudi Arabia tace tankokinta biyu sun yi mumunar lalacewa a wani harin ganganci da aka kai da safiyar shekaranjiya Lahadi a gabar tekun Hadaddiyar Daular Larabawa
Sai dai ba a bada wani karin bayani a kan lalacewar ba
Ministan makamashi a Saudi Arabia yace daya daga cikin jiragen dakon man yana kan hanyar shi ne zuwa tashar jiragen ruwan Saudiya ta Ras Tanura domin daukar mai ta kai Amurka
Amurka ta fitar da wata takardar kashedi da safiyar jiya Litinin game da zargin harin gangancin a kan jiragen ruwa dake gabar tekun Hadaddiyar Daular Larabawa, haka zalika a makon da ya gabata Amurka tayi kashedi ga jiragen ruwan Iran da na wakilanta, da ka iya auna jiragen ruwa a yankin
Kashedin na zuwa ne a daidai lokacin da ake samun tankiya tsakanin Amurka da Iran
Jami’ai a ma’aikatar tsaron Amurka sun fadawa Muryar Amurka cewa, sojojin Amurka suna taimakawa wurin gudanar da bincike a kan harin barna da gwamnatin Hadaddiyar Daular Larabawan ta bukaci a gudanar
Saudi Arebiya ta ce an “matukar lalata” mata wasu jiragen ruwa na dakon man fetur a wani “hari da aka kai “da gangan” a jiya Lahadi a kusa da gabar tekun kasar Hadaddiyar Daular Larabawa
Sai dai Har yanzu, babu wani karin bayani, kan yanayin barnar da aka yi wa jiragen
Ministan makamashin Masarautar ta Saudiyya, ya ce, daya daga cikin jiragen dakon man, ya na kan hanyarsa ta zuwa tashar jirgin ruwan kasar mai suna Ras Tanura don dauko man fetur ya kai Amurka
Da sanyin safiyar yau Litinin, Amurka ta fitar da wani gargadi kan abin da ta kira “hare-hare da aka kai da gangan” wadanda suka auna wasu jiragen ruwan da ke gabar tekun Hadaddiyar Daular Larabawa
Gargadin na zuwa ne a daidai lokacin da ake kara ta-da jijiyar wuya tsakanin Amurka da Iran
Tunda farko, kasar ta Hadaddiyar Daular Larabawa ta ce a jiya Lahadi, an hari wasu jiragen ruwan kasuwanci guda hudu da nufin “a hana su yin zirga –zirga” a kusa da yankunan ruwanta a Gabar Tekun Oman
Sai dai amma ba su ba da wani cikakken bayani ba kan irin barnar da wadannan hare-hare suka yi, wadanda aka kai su da gangan, sai dai kawai ta ce, jiragen sun fito ne daga kasashe daban-daban
Majalisar Dinkin Duniya (MDD) ta fada jiya Lahadi cewa sake jibge rundunar sojin Houti a wasu muhimman hanyoyin shiga Yamal ya yi daidai da tsarin da aka tabbatar
Dakarun zaman lafiya na MDD ne suke kula da hanyoyi ukun shiga kasar a lokaci guda, ya yin da sojoji suka bar hanyoyin shiga kasar kana rundunar tsaron gabar teku suka maida hankali wurin tsaron kasar, inji Michael Lollesgaard, shugaban kwamitin MDD a kan ayyukan daukar jami’an tsaro a cikin wata sanarwa
Sanarawar ta ce ana sa ran a ‘yan kwanaki masu zuwa za a maida hankali a kan janye sojoji da zasu sake halayensu ko kuma suka rasa kimarsu
MDD ta shirya ta kula da aikin farko na dauke sojojin Houti, a matsayin babban matakin kawo karshen yakin da aka kwashe shekaru hudu ana yi a Yamal a ranar Talata
Aikin sake jibge sojojin Houti ya fara ne a ranar Asabar, bisa kan yarjejeniyar da aka kulla a cikin watan Disamba a kasar Sweden tsakanin gwamnatin Yamal da ‘yan tawayen Houti masu samun goyon bayan Iran
A cigaba da yaki da 'yan ta'adda da sauran 'yan bindiga da kasar Saudiyya ke yi, ta ba da sanarwar cewa sojojjnta sun hallaka wasu mayaka 8 a Qatif wadanda ake kyautata zaton 'yan ta'adda ne
Kasar Saudiyya ta ce jami’an tsaronta sun hallaka wasu mutane 8 da ake zarginsu da kasancewa ‘yan ta’adda, a yankin Qatif da ke gabashin kasar
Ma’aikatar Cikin Gidan Saudiyyan ta ce wadanda ake zargin sun mutu ne a musayar wutar da su ka yi da jami’an tsaron kasar a jiya Asabar a tsibirin Tarot
Gwamnatin Saudiyya ta ce mutanen sun yi ta shirye-shiryen kai harin ta’addanci
Kamar yadda wasu kwararru su ka yi ta hasashe a baya, tattaunawar Amurka da China ta kasa kaiwa ga cimma jituwa a bangaren cinakayya
Hasali ma kasashen biyu sun koma bakin daga, kuma sun fara bugawa a fagen kasuwanci
Amurka da China sun shiga fafatawa a fagen cinakayya, bayan tattaunawarsu ta baya-bayanan kan batutuwan cinakayya wadda har su ka kammala ba tare da cimma jituwa ba
Ranar Jumma’a Amurka ta kara haraji daga 10% zuwa 25% kan kayakin China na kudi dala biliyan 200 da ake shigar da su Amurka
China ta ce za ta mai da martani, amma ba ta yi cikakken bayani ba
Shugaban Amurka Donald ya kuma umurci jami’an gwamnatinsa su fara shirin kara haraji kan kusan dukkannin sauran kayakin China da ake shigar da su Amurka, wadanda kudinsu ya kai dala biliyan 300, matakin da ake ganin zai dau watanni kafin a fara aiwatarwa
Sabbin takunkumi da Amurka ta sanya, sun zone akan batun nau’ukan kayayyakin da suka hada har da na karafa
Sabbin takunkumi da Amurka ta sanya, sun zone akan batun nau’ukan kayayyakin da suka hada har da na karafa
Shugaban Amurka Donald Trump ya sanyawa Iran sabbin takunkumi, sa’o’i bayan da shugaban kasar Iran, ya ce ya janye daga yarjejeniyar da aka kula tsakanin kasashe shida, kan makamin nukiliyanta
A jiya Laraba Trump wanda ya yi amfani da ikon da doka ta ba shi na kashin kansa, ya ce, zai saka sabbin takunkumi kan nau’ukan kayayyakin da suka hada har da na karafa, wadanda suna daga cikin kayayyakin da suke samawa kasar kudaden shiga
Takunkumi da Amurka ta sanya, a kan man Fetur din kasar ta Iran, wanda shi ne babban hanyar samun kudin shigar kasar, ya yi mummunan tasiri, a kan tattalin arzikinta
Fannin sarrafa karafa, ya kasance wata babbar hanya da kasar ke samun kudaden
Shugaba Trump ya ce, "saboda matakin da muka dauka, yanzu gwamnatin Iran, tana kokarin neman kudin da za ta zuba a fannin, daukan nauyin ayyukan ta'addanci, yayin da tattalin arzikinta, ke ci gaba da shiga cikin matsanancin hali
Tada jijiyar wuya, da ake yi, tsakanin Iran da Amurka, ya yi kamari a cikin ‘yan kwanakin nan
An kai wani mummunan hari a wani dadadden masallacin Sufaye mai suna Data Darbar da ke birnin Lahore na kasar Pakistan a yau dinnan Laraba
Wani harin bam na kunar bakin wake da aka kai da safiyar yau dinnan Laraba a harabar wani masallaci a birni na biyu mafi girma a kasar Pakistan, wato Lahore, ya hallaka mutane a kalla 8, ya kuma raunata wasu 20
Ana kyautata zaton wata motar 'yansanda aka auna wa harin, daura da daya daga cikin kokfofin masallacin
Jami'an 'yansanda akalla biyar ne su ka mutu a wannan harin, a cewar Arif Nawaz, babban jami'in 'yansanda na lardin Punjab
Masallacin da Sufaye, wanda aka gina shi tun a karni na 11, wanda aka fi sani da sunan Data Darbar, na daya daga cikin mafiya girma da aka kuma fi ziyarta a kasar
An taba kai masa hari a baya, ciki har da wani harin bama-bamai a shekarar 2010, wanda ya kashe mutane 40
Tun a lokacin ya kasance cikin kulawar 'yan sanda
Dandazon ‘yan jarida sun tarbe su, lokacin da suka fito bakin kofar gidan yarin mafi tsanani da ke birnin Yangon
Dandazon ‘yan jarida sun tarbe su, lokacin da suka fito bakin kofar gidan yarin mafi tsanani da ke birnin Yangon
A yau Talata aka saki wasu ‘yan jarida biyu na kamfanin dillancin labarai na Reuters, da aka kama a kasar Myanmar, bisa zargin karya dokar sirrinta bayanai, da aka kafa tun kafin kasar ta sami ‘yancin kanta daga ‘yan mulkin mallaka
Wa-Lone da Kyaw Soe Oo na daga cikin dubban fursunoni da shugaban kasar Wyn Myint ya yi ma afuwa, a karkashin shirin afuwa na kowace shekara, da hukumomin kan tsara don murnar shagulgullan tarbon sabuwar shekarar gargajiya, wanda kuma aka faro tun daga ranar 17 ga watan Afrilu
Dandazon ‘yan jarida sun tarbe su, lokacin da suka fito bakin kofar gidan yarin mafi tsanani da ke birnin Yangon
Wa Lone, ya ce a shirye yake ya ci gaba da aikin shi na jarida, ya kuma kara da cewar, “ai har na kosa na koma dakinmu na watsa labarai
A watan Satumba ne dai aka yanke wa ‘yan jaridun biyu hukuncin daurin shekaru 7 a gidan yari, biyo bayan daukar labarai da suka yi na irin gallazawar da sojojin kasar suka rinka yi wa mutanen jihar Rakhine da ke arewa maso yammacin kasar ta Myanmar
Lamarin ya tailstawa dubban 'yan kabilar Rohingya suka yi gudun hijira zuwa kasar Bangladesh a shekarar 2017
Yanzu haka an tsagaita wuta tsakanin Isira'ila da Falasdinawa, bayan da kasar Masar da wasu kungiyoyi biyu su ka shiga tsakani
Yanzu haka an tsagaita wuta tsakanin Isira'ila da Falasdinawa, bayan da kasar Masar da wasu kungiyoyi biyu su ka shiga tsakani
Jami’an Falasdinawa sun ce an cimma tsagaita wuta tare da Isra’ila da kungiyar Hammas da kuma kungiyar Islamic Jihad
An dai cimma wannan yarjejniyar ce tare da taimakon kasar Masar wadda ta shiga tsakani, wacce za ta fara aiki da misalin karfe 1:30 agogon kasar
Akwai alamun cewa, ya zuwa yanzu, tsagaita wutar ta fara aiki
Musayar makaman roka da kuma hare-hare jiragen sama, sun hallaka fararen hula ‘yan kasar Isra’ila guda 4 da kuma Falastinawa akalla 20 tun ranar Juma’a
Wannan shi ne karon farko da aka kashe Yahudawa fararen hula a fadan na kan iyaka, tun bayan shekarar 2014
Shugaba Donald Trump ya ce Amurka ta na goyon bayan Isra’il dari-bisa-dari yayin da ta ke kare ‘yan kasarta daga hare-haren rokar Falasdinawa da ake cillowa daga yankin Gaza
Yau Litini Musulmi da dama, a duk fadin duniya, su ka tashi da azumin watan Ramadana na shekarar 1440H
Yau Litini Musulmi da dama, a duk fadin duniya, su ka tashi da azumin watan Ramadana na shekarar 1440H
Watan Ramadan shi ne wata na tara a cikin kalandar Musulinci, lokacin da Musulmi su ka yi Imani cewa an saukar da Al-Qur’ani Mai Tsarki zuwa Annabi Muhammad (SAW), wanda mala’ika jibrilu ya kai masa sakon tun a karni na bakwai
Shi ne kuma watan da ake azumi, addu’o'i da sauran ayyukan ibada, sannan lokaci ne da Musulmi suka fi yin dubi kan ayyukansu na yau da kullum
Lokaci ne kuma da Musulmi su ke kaucewa daga dukkan nau’in abinci, ko abin sha, ko shan taba da kuma jima’i daga fitowar rana zuwa faduwarta
Kwanakin goman karshe na watan Ramadan, ana daukar su masu matukar muhimmanci
“Lokacin ne da ake bude kofofin Aljanna guda bakwai
Abu mafi muhimmanci shi ne daren Laylat Al-Qadr, ko “daren da ya fi kowane dare a cikin shekara
Musulunci ya yi rangwame cewa ba kowa zai iya yin azumin watan Ramadan ba; hakan ya sa aka tsame yara kanana da kuma mata masu juna biyu, ko masu shayarwa daga yin azumin
Har ila yau, wadanda suka tsufa ko ba su da lafiya za su iya ajiye azumin, amma dole ne su ciyar da mutum daya talaka a kowace rana da ba su yi azumin ba, abin da ake kira Fidya
Sannan adadin kudin da mutum zai kashe wajen ciyarwar, ya danganta da inda mutum ke zaune
Wannan mataki da Amurka ta dauka ya biyo bayan gargadin da ta yi ma kasar iran kan cewa ta na baraza ga muradunta da kuma na kawayenta
Wannan mataki da Amurka ta dauka ya biyo bayan gargadin da ta yi ma kasar iran kan cewa ta na baraza ga muradunta da kuma na kawayenta
Amurka na shirin tura wani jirgin ruwa mai dauke da filin tashin jiragen yaki da kuma sojoji zuwa gabas ta tsakiya, a wani mataki da mai ba da shawara kan harkar tsaro na Amurka, John Bolton ya ce, martani ne kan “wasu matakai na barazana da kuma gargadi” kan take-taken Iran
A cikin wata sanarwa da ya fitar da daren jiya Lahadi, Bolton ya ce, wannan matakin da suka dauka “sako ne na gargadi da ke nuna cewa, duk wani hari da Iran ta kai kan wani abu da Amurka ke da ra’ayi akai, ko wasu kawayenta, zai iya fuskantar zazzafan fushinta
Ya kuma kara da cewa, ba wai Amurka “tana neman fada da gwamnatin Iran ba ne, amma a shirye ta ke ta mayar da martani kan wani abu da Iran ke muradinsa, ko akan dakarun juyin-juya halinta ko kuma asalin dakarun kasar
Sai dai gwamantin Trump ba ta yi cikakken bayani kan takamaiman barazanar da Iran din ta yi ba
Ya zuwa yanzu, hukumomin Iran su ma ba su ce uffan ba kan wannan sanarwa ta Bolton
An kashe akalla mutane 40 a wani hatsarin jirgin saman daukar fasinja samfurin Sukhoi Superjet-100 da ya kama da wuta ya yin da yake sauka a wani filin saukar jirage na birnin Moscow a jiya Lahadi
A cewar kafafen yada labaran Rasha, wani kamfanin sufurin jiragen sama a Rasha Aeroflot keda jirgin kuma yana dauke da fasinjoji 73 da ma’aikatan jirgin guda biyar
Wasu matasa biyu da daya a cikin ma’aikatan jirgin suna cikin wadanda suka mutu, inji kwamitin binciken Rasha
Jirgin ya bar filin saukar jiragen saman Moscow da karfe shida na yamma agogon kasar zuwa birnin Murmansk dake arewacin kasar
Bayan wani lokaci kalilan da tashin jirgin sai matukan jirgin suka sanar an samun tangardar na’ura don haka akwai bukatar saukar gaggawa
A yunkurin saukar ne sai injin jirgin ya kama da wuta ya yin da jirgin ya sauka a cewar kafafen yada labarai
Kwamitin binciken Rasha yace ya bude bincike ko akwai wani aikata ba daidai ba a wannan hatsari
Koda yake ya zuwa yanzu ba a gano musabbabin hatsarin ba
A wani al'amari da ka iya farfado da tankiyar Amurka da Koriya Ta Arewa, Shugaba Kim Jong Un ya ba da umurnin gudanar da gwajegwajen muggan makamai, wanda hakan ya saba ma wata yarjejjeniyar da aka cimma
Kafar labaran gwamnatin kasar Koriya Ta Arewa ta tabbatar jiya Asabar cewa Koriya Ta Arewa ta yi gwaje-gwajen makamai masu linzami, wanda wannan ne karon farko da Koriya Ta Arewar ta ce wani abu kan gwaje-gwajen a hukumance, wanda kuma ke tayar da jijiyoyin wuya ta fuskar soji
Kafar labaran ta gwamnatin Koriya Ta Arewa ta ce Shugaba Kim Jong Un da kansa ne ya bayar da umurnin a cilla rokokin ciki teku daga gabar gabashin kasar
Hotunan da aka buga a kafafen yada labaran gwamnatin Koriya Ta Arewa na nuna Shugaba Kim na leka cikin tabaron hango nesa, sannan ya yi murmushi yayin da ya ke nuna allon bidiyon na’urar cilla makamin, lokacin da makamin ya dira kan wani tsibiri
Yayin da duniya ke kiran bani-Yahadu da 'yan kawunnensu, Falasdinawa, su kai zuciya nesa, abin sai dada faskara ya ke yi
Luguden wuta kan juna sai abin da ya karu, yayin da rayuka ke kara salwanta baya ga asarar dukiyoyi daga bangarorin biyu
Firaministan Isira’ila Benjamin Netanyahu, ya ce ya bai wa rundunar sojin kasar umurnin cigaba da kai hare-haren jiragen sama kan ‘yan gwagwarmaya da makami da ke Gaza, da kuma umurnin tura tankokin yaki da atilare da sojoji zuwa kan iyakar Gaza din
‘Yan gwagwarmaya da makamin sun yi ta harba rokoki jiya Asabar daga Zirin Gaza wanda je karkashin ikon Hamas zuwa kudancin Isira’Ia
Isira’ila kuma ta mai da martani da hare-haren jiragen sama da tankokin yaki
Ma’aikatar Lafiya ta Gaza ta ce Falasdinawa hudu sun mutu, ciki har da wata mata mai ciki da wani jinjiri
Isira’ila ta ce ta hallaka ‘yan gwagwarmaya da makami guda 8
Rokokin Hamas din sun hallaka wani dan Isira’la sannan akalla wasu mutane hudu sun ji raunuka
Firayim Ministar kasar New Zealand na dab da zama amarya bayan da saurayin da ya dade yana nemanta yayi mata tayin aure
Firayim Minista Jacinda Ardern, da saurayinta Clarke Gayford sun bayyana shirinsu na yin aure a lokacin bikin Easter, a cewar mai magana da yawun Firayim Ministar
Shi dai Gayford, wanda mai gabatarda wani shirin talabijin ne game da kamun kifi, shine mai kula da 'yar su mai wattani 10, da ya haifa tare da Firayim Ministar
Da aka tambayi Firayim Minista Ardern a bara, idan ko ita ce zata yi wa Gayford tayin auren, sai tace a cikin raha, "Ina son in sanya shi zufa da jin jiki da wannan tambayar shi kansa, amma bazan kyale shi ba
Firayim Minista Ardern, mai shekaru 38, ita ce ta zama shugabar kasa ta biyu a duniya da ta taba haihuwa yayin da take kan karagar mulki
Shugabar kasar Pakistan Benazir Bhutto, ita ce mace ta farko da ta haihu yayin da take shugabancin wata kasa
Rahottani daga India na cewa mahaukaciyar guguwar nan ta “Fani” da ake fargaban zuwanta, karshenta ta dira a jihar Odisha ta gabashin kasar a yau Jumma’a, inda take tafe da ruwan sama da kuma iska mai karfin gaske
An ce mutane sama milyan 100 ke kan hanyar wannan guguwar, kuma akalla mutane milyan daya dake bakin gabar tekun sun saurari jan kunnen da gwamnati ta yi musu, tuni sun tashi sun bar garuruwa da kauyukansu
A Mozambique kuma, hukumomi sun bada sanarwar barkewar masifar cutar Kolera a arewancin kasar a sanadin rashin ruwan sha mai tsabta bayan wucewar guguwar Kenneth da tayi barna mai yawa a kasar
Yanzu haka ance mutane fiye da goma ne suka kamu da cutar kolera bayan da guguwar, mai karfin maki 4 ta ratsa kasar, inda tazo da iska mai gudun kilomita 280 cikin sa’a daya
Haka kuma guguwar ta kashe akalla mutane 41
Shugabar kasar Jamus Angela Merkel da sakataren harakokin wajen Biritaniya Jeremy Hunt na ziyarar kasashe daban-daban na Afrika a cikin wannan makon
Alamar dake nuna cewa kasashen Yammacin Turai sun fara neman wasu hanyoyin fadada harkokinsu na tattalin arziki da kasuwanci, da batun shige da ficcen bakin haure da kuma harkokin tsaro
Ita dai shugabar Jamus, Merkel, yanzu haka tana ziyartar kasashen Burkina Faso, Nijer da Mali, inda take bayyana shirin Jamus na zuba jarin dala miliyan 68 don bunkasa ayyukan ‘yan sanda da sauran ma’aikatan tsaro
Yanzu haka akwai sojojin Jamus fiye da dubu daya dake kasashen Afrika suna aikin kiyaye zaman lafiya da kuma yaki da kungiyoyin fafutikar Islama dake kasashen
Yayinda hakan ke faruwa, shima Sakataren harakokin Wajen Birtaniya Jeremy Hunt yana Afrika don kaddamar da wani yunkuri na inganta dangatakar diflomasiya tsakanin Birtaniya da kasashen, inda har zai bude sababbin ma’aikatun jakadancin Ingila a kasashen Nijar da Chadi ya kuma bayyana shirin kashe fiye da dala miliyan 5 wajen koyar da harshen turancin Ingilishi
Hukumomin kasar China na amfani da wata babbar manhaja wajen gano Musulmai, da yin bincike akan su, da kuma tsare su a arewa maso yammacin yankin Xinjiang, a cewar kungiyar kare hakkin bil’adama ta Human Rights watch da ake kira HRW a takaice
Kungiyar da mazaunin ta ke birnin New York, ta fada yau 2 ga watan Mayu cewa, hukumomin na amfani da wannan manhajar wajen samun bayanai daban-daban masu yawa daga jama’ar Xinjiang, kama daga rukunin hallitar jininsu, da tsayinsu, da kuma al’amuran addininsu da na siyasa
Manhajar na kuma sa ido akan kai da komon jama’a ta hanyar yin amfani da wayoyin hannunsu, da motocinsu, da katin shedar zama dan kasarsu, ta na kuma daukar bayanan wasu dabi’u da ba ta gane masu ba, kamar ko mutum baya hulda da makwabtansa ko yana amfani da wutar lantarki fiye da kima a cewar kungiyar ta HRW
‘Yan sanda a Xinjiang na amfani da bayanan da aka samo ba bisa ka’ida ba akan gaba dayan dabi’un jama’a na doka, suna kuma yin amfani da su don su muzguna masu , a cewar Maya Wang, babbar mai binciken kungiyar HRW a China
Sai dai hukumomin China sun sha musanta wadannan zarge-zargen
Juan Guaido, wanda ya ayyana kan sa a matsayin shugaban kasa a Venezuela, ya ce za a fara wani dan kwaryakwaryan yajin aiki a yau Alhamis, wanda zai kai ga na gama gari
Yajin aikin shi ne mataki na baya-baya da Guaido zai dauka a kokarin da yake yi na tilastawa shugaba Nicolas Maduro sauka daga kujerar shugabancin kasar ta hanyar ta da bore
Kwanaki biyu da aka kwashe ana zanga-zanga a birnin Caracas sun janyo kazamin fada tsakanin magoya bayan Guaido da dakarun Venezuela, amma manyan sojojin kasar ba su kai ga amsa kiran da Guaido ya yi masu ba na su daina goyon bayan Maduro
Miliyoyin ‘yan Venezuela, da suka gaji da matsalar hauhawar farashin kayayyaki da aka kasa magancewa, da matsanancin karancin abinci da man fetur, da rashin kayayyakin jinyar marasa lafiya, da kuma daukewar wutar lantarki lokuta-lokuta, sun sa mutanen tserewa daga kasar
Shugaban kasar Venezuela Nicolas Maduro da Juan Guaido, babban mai kalubalantarsa a siyasance, wanda ya kuma ayyana kansa a matsayin Shugaban kasa na wuccin gadi, kowannensu ya na shirin gudanar da gangamin ranar Ma’aikata, kishiyoyin juna a yau dinnan Laraba, a cigaba da fafatawar da su ke yi na mulkin kasar, wadda tattalin arzikinta ya durkushe
Bangarorin biyu na shirin gudanar da gangamin ne bayan mummunan zangar-zangar da aka yi kan titunan Caracas, babban birnin kasar, bayan da Guaido mai samun goyon bayan Amurka ya yi kira ga sojoji da su yi watsi da shugabancin Maduro, su canza sheka zuwa bangarensa a wata fafatukar da ya kira, “Fafatukar Neman ‘Yanci
” Guaido ya tsaya kusa da dan’adawa Leopoldo Lopez, wanda Maduro ya masa daurin talala, amma sojojin da ke goyon bayan Guaido su ka sako shi, kamar yadda ya bayyana
Lopez ya saka wani hoton wasu mutane cikin kakin soji a kafar twitter, tare da sako mai cewa, “Venezuela: a mataki na kawo karshen babakere, an shiga gwagwarmayar neman ‘yanci
Gwamnatin ‘yan gurguzu ta Venezuela ta ce ana yunkurin juyin mulki a Caracas, yayinda da shugaban ‘yan adawa da Amurka ke dauka a matsayin shugaban wucin gadi Juan Guaido, ke cewa “babu ja da baya” a yunkurinsa na kawar da shugaban kasa Nicolas Maduro
Dubban masu zanga-zanga ne suka fita kan tituna a babban birnin kasar, sai dai sojoji masu goyon bayan Maduro sun tarwatsa su da harbin bindiga da kuma watsa musu ruwan zafi
Wani hoton bidiyo da aka nuna ta gidan talabijin ya nuna yadda wata babbar motar sojoji ke bi ta kan masu zanga-zangar, wadanda ke jifansu da duwatsu
Gwamnati ta ce harbin bindiga ya samu daya daga cikin sojojinta
A nan birnin Washington kuma, shugaban kasa Donald Trump ya fadi ta shafin Twitter cewa, yana lura da dukkan abin da ke faruwa, ya ‘kara da cewa “Amurka tana tare da mutanen Venezuela da kuma ‘yancinsu
Yarima mai jiran gado Naruhito zai zama sabon sarki lokacin da wa’adin mulkin Akihito a hukumance zai kawo karshe a tsakar daren yau
Sarkin Japan Akihito ya yi murabus daga gadon sarautarsa don ya mikawa babban dansa
Yayain da yake jawabinsa na karshe daga fadarsa da ke birnin Tokyo a yau Talata, Akihito ya bayyana godiyarsa ga mutanan Japan na irin goyon bayan da suka ba shi na tsawon shekaru 30 da ya yi a matsayin sarki
Ya ce ya ji dadi cewa ya samu damar yin aikinsa tare da cikakken goyon baya da kuma yarda daga mutanensa
Yarima mai jiran gado Naruhito zai zama sabon sarki lokacin da wa’adin mulkin Akihito a hukumance zai kawo karshe a tsakar daren yau
Wasu hotunan bidiyo sun nuna wata motar jami’an tsaro tana bi ta kan masu zanga zangar, wadanda su kuma suka yi ta jefa duwatsu akan dakarun kasar
Gwamnatin Venezuela ta yi ikrarin cewa akwai wata makarkashiya da aka kitsa ta kifar da ita, inda rahotanni ke cewa shugaban ‘yan adawa da Amurka ke marawa baya Juan Guaido, ya sha alwashin "ba gudu ba ja da baya” a kokarin da yake yi na ganin an kifar da gwamnatin Nicolas Maduro
Dubban masu zanga zanga sun bazama akan titi Caracas, babban birnin kasar, inda aka rika jin tashin bindiga yayin da dakarun da ke goyon bayan Shugaba Maduro suka rika fetsa ruwa ga masu boren
Wasu hotunan bidiyo sun nuna wata motar jami’an tsaro tana bi ta kan masu zanga zangar, wadanda su kuma suka yi ta jefa duwatsu akan dakarun kasar
A wani sakon Twitter, Guaido ya rubuta cewa, “a yau zaratan dakaru masu kishin kasa, masu jarumtaka da ke goyon bayan kundin tsarin mulkin kasa, sun amsa kiranmu
Amma shugaba Maduro ya mayar da martani a shafin na Twitter, “na yi magana da dukkan kwamandojin yankunan kasar nan, wandanda suka tabbatar mana da mubaya’arsu ga daukacin al’umar kasar nan
Jami’iyar ‘yan gurguzu mai mulkin kasar Spain ta lashe kuri’u masu yawa a zaben jiya Lahadi, amma kuma ta gaza samun rinjayin a sakamakon dake fitowa inda jami’iyun masu ra’ayin ‘yan mazan jiya suka rabu gida uku
Karuwar jami’iyyu masu ra’ayin mazan jiya da masu sassauci ra’ayi bai yi wani tasiri ba har sai da aka kafa babbar jami’iyar adawa ta Popular Party
Kyakkyawar makoma ta yi nasara a kan abin da ya shude, inji Firai minister Predro Sanchez yana fadawa manema labarai a waje helkwatan jami’iyarsa a Madrid
Yace akwai yiwuwar kafa gwamnatin hadaka tare da jami’yyun ‘yan mazan jiya da masu sassaucin ra’ayi manyan abokan hamayyarsa
Bayan kirga kashi 99 cikin dari na kuru’un da aka kada, jami’iyar yan gurguzu mai mulki ta lashe kashi 28 cikin dari ta kuma samu kujeru 123 a cikin kujeru 350 a majalisar dokoki adadin da ya haura kujerunta a baya da kujeru 40
Amma ita jami’iyar Popular party ta ‘yan adawa ta samu kasa da kashi 17 cikin dari kana ta rashi kujerunta da dama inda ta sauko daga kujeru 120 zuwa kujeru 65
Sakamakon dake fitowa ya gurgunta aniyar kafa hadaka da shugabannin jami’iyyun masu ra’ayin ‘yan mazan jiya suka tattauna tsakaninsu da suka hada da PP da Ciudadanos da kuma Vox
Yayin da yake magana a wata ziyarar da ya kai China a jiya Asabar, Putin ya ce, yana so ya san fahimci matsayar zababben shugaba, Volodymr Zelensky kan rikicin
Shugaban Rasha, Vladimir Putin, ya ce zai tattauna kan batun rikicin gabashin Ukraine, idan har za su hadu da sabon shugaban kasar
Yayin da yake magana a wata ziyarar da ya kai China a jiya Asabar, Putin ya ce, yana so ya san fahimci matsayar zababben shugaba, Volodymr Zelensky kan rikicin
A cewar shugaba Putin, al’umar kasar ta Ukraine sun gaji da wannan rikici
Ya kuma kara da cewa, gwamantinsa na tunanin bai wa dukkan ‘yan kasar ta Ukraine damar zama ‘yan kasa
A ranar 4 ga watan Afrilu, Putin ya sa aka sassauta matakan zama dan kasa ga mazauna yankunan Donestk da Luhanks da ke kasar ta Ukraine, matakin da ya sha suka daga tarayyar turai da Amurka da Birtaniya da sauran kasashe
An gano wata mace da mummunar rauni tare da wani yaro a yau Asabar a lokain da gyaran wata gida a Sri Lanka inda jami’an tsaro suka yi musayar wuta da wani gungun ‘yan bindiga a Kalmunai dake yankin gabashin kasar
An kwantar da matar da yaron a asibiti
Mai magana da yawun ma’aikatar sojin kasar yace an gano gawarwaki 15 ciki har da kananan yara shida a ciki da wajen gidan, inda aka yi musayar wutar da ma abubuwan fashewa, lamarin da ya faru a jiya Juma’a
‘Yan sanda sun ce akwai yiwuwar abubuwar fashewar da suka tashi, ayyuka ne na masu kai harin kunar bakin wake
Rundunar sojin kasar ta samu abubuwan fashewa 15, da rigar da ‘yan kungiyar IS ke amfani da ita, da jirage mara matuka a cewar wata jaridar kasar Sri Lanka The Daily Mirror
An kuma samu komputar tafi da gidanka da babbar mota a gidan
Shugabannin mujami’ar Katolika sun soke duk wasu tarukansu na gobe Lahadi a fadin kasar, yayin da jami’ai suka ce akwai yiwuwar karin hare hare a wannan tsibiri, biyo bayan kusan mako daya da kai mummunar harin nan na ranar bukin Easter a ranar Lahadi ya gabata da masu kai harin kunar bakin wake suka tada bama bamai a mujami’u da otal otal, lamarin da ake zargi masu tsaurin ra’ayin Islama da aikatawa
Jaridar Daily Mirrow da ake bugawa a kasar ta Sri Lanka, ta wallafa cewa, an ji wata fashewa a lokacin da jami’an tsaro suka yi yunkurin cajin wani mutum
Jami’an tsaron kasar Sri Lanka, sun yi wani artabu da wasu ‘yan bindiga a yankin da ake kira Kalmunai a gabashin kasar
Wani kakakin sojin kasar, ya ce an samu gawarwakin mutum 15, shida daga cikinsu na kananan yara ne a gidan da aka yi musayar wuta tsakanin jami’an tsaron da ‘yan bindigar
Jaridar Daily Mirrow da ake bugawa a kasar ta Sri Lanka, ta wallafa cewa, an ji wata fashewa a lokacin da jami’an tsaro suka yi yunkurin cajin wani mutum
Dakarun sun ce sun samu sinkin ababan fashewa, da uniform din mayakan kungiyar IS, da karamin jirgi mai sarrafa kansa, da kuma na’ura mai kwakwalwa kirar tafi-da-gidanka
Amurka da dakarun sojin gwamnatin Afghanistan sun kashe fararen hula fiye da kungiyar ‘yan Taliban da 'yan ta'adda, a cewar Majalisar Dinkin Duniya
Amurka da dakarun sojin gwamnatin Afghanistan sun kashe fararen hula fiye da kungiyar ‘yan Taliban da 'yan ta'adda, a cewar Majalisar Dinkin Duniya
A cikin wani rahoto da Majalisar Dinkin Duniya ta fitar a jiya laraba ta ce, a farkon watanni uku na shekarar 2019, dakarun gwamnati suka kashe mutane 305 da kuma raunata 303, yayin da kungiyoyin 'yan tawaye suka kashe fararen hula 227 sannan suka raunata 736
Mata da yara sun kasance rabin wadanda aka raunata ko aka kashe daga duk wani mummunan aiki, kamar yadda rahoton ya bayyana
Duk da haka dai, ya kasance watannin farkon shekara da ba a sami yawan asarar rayuka ba tunshekarar 2013
Majalisar Dinkin Duniya ta danganta raguwar asarar rayukan da raguwar hare haren kunar bakin wake da fa kasar dake fama da tashin hankalai
Shugaban kasar Koriya ta arewa Kim Jong-un, ya isa yankin gabashin Rasha don ganawar sa ta farko da Vladimir Putin, wanda Kim ya ce shine mataki na farko don kusantar dangantaka da Moscow
A yada zangonsa na farko a kan iyakar birnin Khasan, Kim ya ce wannan "ba zai zama zuwa Rasha na karshe ba, inda ya kara da cewa shi ne mataki na farko don inganta dangantakar Rasha da Koriya ta Arewa, bisa ga wata sanarwa da hukumomin Rasha suka bayar
Kim yana kyautata zaton samun tallafin tattalin arziki daga Putin a taron na gobe Alhamis- musamman sassauci daga takunkumi na kasa da kasa da aka kakabawa kasarsa, wanda har yanzu ba a janye ba, bayan rugujewar tattaunawar nukiliya da Amurka
Wannan ne karo na farko na taron kolin da Kim, wanda har zuwa shekarar da ta wuce bai bar Koriya ta arewa ba, tun lokacin da ya karbi mulki a shekarar 2011
A cikin shekarar da ta wuce, Kim ya gana da shugaban kasar Amurka Donald Trump sau biyu, sau uku da shugaban kasar Korea ta Kudu Jae-in, sannan ya gana sau hudu da shugaban kasar China Xi Jinping, sau daya kuma da shugaban kasar Vietnam Nguyen Phu Trong
A wani sako da ta aika a shafinta na Twitter, IS ta bayyan cewa hare-haren Sri Lanka da ya hallaka sama da mutane 300 tare da jikkita wasu sama da 500, cikin su har da wasu yan kasashen waje 38, martani ne ga kasashen da suka hada kai su ka yi galaba akanta a Siriya
Kungiyar ‘yan ta’adda ta IS ta dauki alhakin munanan hare-haren da aka kai a Sri Lanka a ranar Easter, inda ta ayyana cewa, martani ne kan kasashen da suka hada kai, suka yi galaba akanta a kasar Syria a watan da ya gabata, wato kasar da ta ayyana a matsayin daularta
Wata sanarwa da kungiyar ta fitar a hukumance, ta ce, maharanta bakwai ne suka auna mujami’un da otel-otel din, inda mutane daga kasashen da suka yi galaba akanta suke ciki, kamar yadda kungiyar nan da ake kira SITE mai tattara bayanan sirri ta fassara
Mafi akasarin mutanen da suka mutu, ‘yan kasar ta Sri Lanka ne, amma jami’ai sun ce, akalla mutum 38 ‘yan kasashen waje ne, wadanda suka fito daga Burtaniya, Australia, Turkiyya, Denmark, Holland, India, China da kuma Amurka
A jiya Talata, Firai ministan kasar ta Sri Lanka, Ranil Wickremesinghe, ya ce, mai yiwuwa hare-haren na da alaka da kungiyar ta IS
Hare-haren na Sri Lanka, sun yi sanadi mutuwar mutum sama da 300, kana wasu 500 sun jikkata
Yadda aka yi amfani da kwarewa wajen tsara wadannan jerin hare-hare guda takwas, wadanda aka auna su kan majami’u da otal-otal, ya girgiza kwanciyar hankalin da aka shafe shekaru wajen 10 ana mora a wannan kasa
Kasar Sri Lanka ta kafa dokar ta baci, bayan da ta zargi wata karamar kungiya mai tsattsauran ra’ayin Islama, da kai harin nan da ya yi sanadin mutuwar mutane 290 da raunata wasu daruruwan mutane, a ranar Easter ta Lahadi
Gwamnatin kasar ta ce ta na kan binciken ko shin wannan kungiyar na da alaka da wata kungiyar ta’addanci ta kasar waje, ko da yake, Firaminista Ranil Wickremesinghe ya tabbatar cewa, gabanin aukuwar lamarin, kasar ta samu wani bayanin sirri daga hukumar leken asirin wata kasa, mai nuna cewa ana shirin kai wannan harin
Yadda aka yi amfani da kwarewa wajen tsara wadannan jerin hare-hare guda takwas, wadanda aka auna su kan majami’u da otal-otal, ya girgiza kwanciyar hankalin da aka shafe shekaru wajen 10 ana mora a wannan kasa ta kan tsibiri, ya kuma kada masu bincike da jami’an gwamnati
“Ba mu yadda cewa wadannan hare-haren wata kungiya ta wasu mutanen kasar nan ne ta kai ba,” abin da mai magana da yawun gwamnatin kasar, Rajithta Senaratne ya gaya ma manema labarai kenan
Ya kara da cewa, “Duk yadda aka yi, akwai wata alaka tsakanin harin da wata babbar kungiyar kasa da kasa
A wani al'amari mai ban mamaki, wani matashi dan wasan barkwanci, wanda bai da wata gogewa a siyasance, mai suna Volodymyr Zelenskiy, ya yi mummunan ka da Shugaba Petro Poroshenko a zaben Shugaban kasa
Volodymyr Zelenskiy, dan shekaru 41 da haihuwa, wanda jarumin dan wasan barkwanci ne mai fitowa a shirin talabijin, ya lashe zaben shugagaban kasar Ukraine da gagarumin rinjaye wanda aka yi jiya Lahadi, bayan da aka kammala kada kuri’ar, sakamakon jin bayanan masu kada kuri'a ya nuna ya samu kashi 73 cikin 100 na kuri’un a zagaye na karshe da aka yi – wanda ya kusan ninka na abokin hamayyar, shugaba mai ci Petro Poroshenko, har sau uku
Zelenskiy ya fada wa taron magoya bayansa, yayin da suke murna a Kyiv jiya Lahadi, cewa, “Wannan nasarar tamu ce gaba daya
Ina godiya ga ko wannenku, yanzu babu wasu jawabai da zan yi muku, ina so nace, na gode
Yayin da yake amsa shan kaye a jiya da daddare, Poroshenko ya mika sakon taya murnarsa ga Zelenskiy, sannan ya kuma kara da cewa, “zan bar ofishina, amma ina so na sanar da tabbacin, ba zan bar fagen siyasa ba
Daga baya Poroshenko ya rubuta wani sako a Twitter cewa, “Da gani ka san ana cike da murna a Fadar Shugaban Rasha ta Kremlin kan wannan zaben
Su na ganin tunda an samu sabon Shugaba wanda bai da gogewa, kasar Ukraine za ta gaggauta komawa kan falakin da Rasha za ta rika jujjuya ta
Kamfanin dillancin labarai na Associated Press, ya ruwaito jami’an tsaro suna cewa, ta yi wu fashe-fashen da aka ji guda biyu, sanadiyar hare-haren kunar bakin wake ne
Jami’ai a kasar Sri Lanka, sun ce an kai hari a wasu Coci-coci guda uku da wasu otel-otel otel uku a yau Lahadi a kusan lokaci guda
Sama da mutum 50 ne rahotanni suka ce sun mutu, kana wasu 300 suka jikkata a hare-haren
Kamfanin dillancin labarai na Associated Press, ya ruwaito jami’an tsaro suna cewa, ta yi wu fashe-fashen da aka ji guda biyu, sanadiyar hare-haren kunar bakin wake ne
Hukumomi sun ce Cocin Saint Anthony na daya daga cikin mujami’un da aka kai harin, sannan otel-otel din uku na wajen Colombo ne, babban birnin kasar
Sauran mujami’un sun hada da Saint Sebastian da ke Negombo da kuma wata mujami’ar da ke Batticoloa
Babu dai wanda ya dauki alhakin kai wadannan hare-hare
Harin na faruwa ne, yayin da Kiristoci ke fara bukuwan Easter a duk fadin duniya
Kiristocida dama, sun kwashe daren jiya Asabar, suna addu’o’i, a wani mataki na sharar fagen fara bukuwan Easter a yau Lahadi, wanda akan yi a kowacce shekara
Bikin na tunawa da lokacin da Kiristocin suka yi amannar cewa, Yesu Almasihu, wato Annabi Isa Alaihissalatu wasalam, ya tashi bayan mutuwarsa
A daren jiya, shugaban darikar Katolika a duniya, Paparoma Francis ya gudanar da addu’o’i a Mujami’ar Saint Peter da ke Vatican
A sauran sassan duniya kuwa, masu ibada sun fita zuwa Coci-coci, domin yin addu’o’i na marabtar bikin na Easter, wanda akan yi ziyarce-ziyarce, liyafa da dinke-dinke kayayyakin sawa, musamman ga kanana yara
Shugaba Macron ya sha alwashin kammala sake gina Cocin nan da shekarar 2024, inda ake sa ran za ta kasance a kammale, nan da lokacin da kasar ta Faransa za ta karbi bakuncin gasar wasannin Olympics da za a yi a lokacin bazara
Shugaban Faransa, Emmanuel Macron, ya gana da wata tawagar hukumar ilimi da raya al’adu ta Majalisar Dinkin Duniya UNESCO, bayan ibtila’in gobara da ya abkawa Mujami’ar Notre Dame
A jiya Juma’a Macron ya hadu da tawagar a fadarsa ta Elysee
Tun a shekarar 1991, hukumar ta UNESCO ta saka Mujami’ar ta Notre Dame a jerin wuraren tarihi na duniya, wacce a yanzu bayanai ke nuni da cewa kashi biyu cikin ukun Cocin duk ya lalace sanadiyyar gobarar
Shugaba Macron ya sha alwashin kammala sake gina Cocin nan da shekarar 2024, inda ake sa ran za ta kasance a kammale, nan da lokacin da kasar ta Faransa za ta karbi bakuncin wasannin Olympics da za a yi a lokacin bazara
Wasu kwararru dai sun ce, kammala aikin Muja’mi’ar zuwa wannan lokaci, abu ne mai wuyar gani
Tun bayan da Turkiyya ta sayi wasu kayan yaki daga Rasha, aka shiga cacar baka tsakanin Amurka da kasar, inda Amurka ta ke ganin Turkiyya na barazana ga kungiyar tsaro ta NATO
Yayin da ake ci gaba da tada jijiyar wuya tsakanin Turkiyya da Amurka kan sayan makami mai linzami daga Rasha, Gwamantin Turkiyya na neman karkata ga kungiyar tsaro ta NATO mai sassaucin ra'ayi kan wannan takaddama ta sayan makamai
Mataimakin shugaban kasar Amurka, Mike Pence, ya yi gargadi a wannan watan cewa makomar Turkiyya a kungiyar tsaro ta NATO tana cikin hatsari idan gwamnatin Turkiyya ta yarda ta karbi S-400, makami mai linzami na Rasha, abinda ya janyo maida martani cikin fushi daga mai magana da yawun shugaban Turkiyya Ibrahim Kalin
Gwamnatin Amurka ta yi ikirarin makamin mai linzami na S-400, wanda wa’adin da za a mikashi shine watan Yuli, yana barazana ga tsaro da tsarin sojojin kungiyar tsaro ta NATO a Turkiyya, musamman ma, sabon jirgin yakin samfurin F-35
Rasha tana ci gaba da kera S-400 don yin gogayya da fasahar F-35
Wannan kalaman na Kwon Jong Gun sun fito sa’o’i bayan da gwamnatin ta kaddamar da wani sabon shirrin gwajin makami mai linzami wanda suka kira "jigon dabarar makamai," wanda ya nuna karfin sojojin na Pyongyang
Wannan kalaman na Kwon Jong Gun sun fito sa’o’i bayan da gwamnatin ta kaddamar da wani sabon shirrin gwajin makami mai linzami wanda suka kira "jigon dabarar makamai," wanda ya nuna karfin sojojin na Pyongyang
Koriya ta Arewa, ta bukaci cewar kada Sakataren Harkokin Wajen Amurka, Mike Pompeo, ya sake shiga tattaunawar da ta shafi ayyukanta na nukiliya
Kwon Jong Gun, wani babban jami'in ma'aikatar harkokin wajen Koriya ta Arewa, ya ce Pyongyang ta na son wanda ya kasance "mai hankali da kuma iya Magana cikin mutuntawa", a cewar wani rahoto daga jami'an kamfanin dillancin labarai na Koriya ta Arewa-KCNA
Wannan kalaman na Kwon Jong Gun, sun fito sa’o’i bayan da gwamnatin ta kaddamar da wani sabon shirrin gwajin makami mai linzami wanda suka kira "jigon dabarar makamai," wanda ya nuna karfin sojojin na Pyongyang
Kamfanin dillancin labarai na KCNA, ya ce Kim Jong Un, ya jagoranci gwaje-gwajen jiya Laraba, ya kuma kira shi "aiki mai mahimmanci
A yau Laraba ne ‘yan kasar Indonesia suka fara kada kuri’a wanda ya zama zabe mafi girma da za’a gudanar a cikin rana guda
Akalla mutane miliyan 193 suka cancanta su taka rawa a cikin zaben da zai fitar da wanda zai yi shugabancin kasar da ta fi yawan musulmai a duniya
Mafi akasarin ra’ayin mutane da aka lissafa sun nuna Widodo na gaba
Amma Prabowo ya fada wa manena labarai da yammacin jiya Talata cewa yana sa ran cin zabe da kashi 63 a cikin 100
‘Yan kasar Indonesia za su zabi mataimakin shugaban kasa, ‘yan majalisar tarayya, na yankuna da na karkara a cikin ‘yan takara 20,000
Rahotanni a baya-bayan nan na cewa, kudin dake asusun ajiya na kasar China zai kare a shekara ta 2035, wannan ya janyo cece kuce a hanyar sadarwa ta Internet
Wasu ‘yan kasar China sun yi ikirarin cewa masu ritaya suna karbar fansho mai tsoka a kowane wata yayin da wasu suke nuna damuwa akan cewa asusun kudin zai kare kafin su yi ritaya
Masana Tattalin arziki sun ce an yi gyare-gyare na gaggawa don magance matsalar masu kabar kudin fansho a kasar ta China, amma duk da haka suna ganin cewa tattalin arzikin zai kara tsananta da yawan mutanen da ke tsufa, da kuma raguwar ma'aikata da raguwar haihuwa
Asusun ajiyar kudi na kauyuka na kasar China, shine kashin baya na tsarin fansho na kasar, ya samu kudin Yuan 4
8 trillion (dala Amurka biliyan 714) a karshen shekara ta 2018, ko kuma kashi 5
3 bisa dari na yawan kayan da ake sarrafawa a cikin gida, kamar yadda rahotanni suka nuna a Kwanan nan na Cibiyar Nazarin Kimiyya ta Jama'a ta kasar China mai tallafa wa gwamnati
An yi kiyasin cewa, asusun da aka kafa a shekarar alif dari tara da casa’in da bakwai (1997), zai kai kusan yuan trillion 6
99 a shekarar 2027, kafin a hankali ya rika raguwa har ya kare kafin shekarar 2035, bisa ga cewar kwararrun jami'an gwamnati
Shugaban Faransa ya yi alkawarin sake gina Cocin nan mai dumbin tarihi da ke Paris a cikin shekaru biyar masu zuwa, ya kuma fadi hakan ne ta gidan talabijin din kasar a lokacin da yake wa mutan kasar jawabi
Shugaban Faransa, Emmanuel Macron, ya yi alkawarin sake gina Mujami’ar Notre Dame cikin shekaru biyar, bayan da gobara ta lalata cocin mai daddaden tarihi, wacce ke Paris, babban birnin kasar
Shugaba Macron ya bayyana hakan ne, yayin wani jawabi da ya yi wa ‘yan kasar ta talbijin, dangane da wannan ibtila’i da ya abkawa Mujami’ar mai shekaru 850
Sannan ya kara da cewa za a kayata ginin, yana kuma mai kira ga daukacin Faransawa, da su dauki lamarin a matsayin wata dama da za su dunkule wuri guda
Ko da yake gobarar ta lashe daukacin bangaren da aka gina da katako, amma hukumomi sun ce, ma’aikatan kashe gobara, sun yi nasarar ceto fitattun hasumiyoyin Cocin guda biyu
Wutar, wadda a wani lokaci sai da ta yi sama da tsawon mita 10, ta lalata akasarin rufin majami’ar inda har hasumiyar rufin ta fadi
Gobara ta yi barna mai matukar yawa ga sananniyar majami’ar nan ta Notre Dame Chathedral da ke birnin Paris
Amma ‘yan kwana-kwana sun ce sun kare hasumiyoyi biyu na ginin, da kuma wani ginin dutse
Shugaban hukumar kashe gobara ta birnin Paris Jean-Claude Gallet, ya fadawa manema labarai a gaban ginin a jiya Litini cewa, an kare muhimman ginshikan da ke rike da ginin
Ya ce daya daga cikin ‘yan kwana-kwanan ya ji mummunan rauni yayin da ake kokarin kashe wannan babbar gobara a babban birnin na kasar Faransa
Wutar, wadda a wani lokaci sai da ta yi sama da tsawon mita 10, ta lalata akasarin rufin majami’ar inda har hasumiyar rufin ta fadi
Mai magana da yawun hukumar majami’ar, Andre Finot, ya gaya ma kafafen labaran Faransa jiya Litini cewa, ga dukkan alamu sai an karasa rusa duk wani abu dangin katako na cikin ginin majami’ar
Firai Ministan Australia, Scott Morrison, ya ce Assange ba zai samu wata kulawa ta musamman ba, inda ya ce, za a ba shi taimako ne, gwargwadon irin wanda za a ba kowanne dan kasar Australia da ya tsinci kansa a irin wannan lamari
Lauyoyin daya daga cikin shugabannin kamfanin kwarmata bayanan sirri na Wikileaks, Julian Assange, sun yi kira ga hukumomin Australia, da su saka baki domin kada Burtaniya ta mika shi ga Amurka domin ya fuskanci tuhuma
Amurka na son a tuso keyar Assange zuwa kasarta ne, domin ta tuhume shi kan irin rawar da ya taka a wani kwarmata bayanan sirri da aka jima ba a ga irinsa ba, wanda ya auku a shekarar 2010
Assange, wanda dan asalin kasar ta Australia ne, zai fuskanci tuhuma ne kan zargin kutsen da ya yi a kwamputocin Amurka
Idan kuma har aka same shi da laifi, zai iya fuskantar hukuncin zaman gidan yari na tsawo shekaru biyar, sannan akwai yiwuwar masu shigar da kara su kara mai wasu tuhume-tuhume a nan gaba
Sannan kasar Sweden ma ta ce tana duba yiwuwar tuhumar shi, kan wani zargin aikata fyade
Sai dai Firai Ministan Australia, Scott Morrison, ya ce Assange ba zai samu wata kulawa ta musamman ba, inda ya ce, za a ba shi taimako ne, gwargwadon irin wanda za a ba kowanne dan kasar Australia da ya tsinci kansa airin wannan lamari
Wata babbar fashewar bom ta ratattaka wata kasuwa da safiyar yau Jumma’a a kudu maso yammacin Pakistan, akalla mutane 18 sun rasa rayukan su wasu su 48 kuma sun jikkata
Jami’an ‘yan sandan kasar sun ce wani bom da aka dana a wani shago ne ya haddasa fashewar a yankin Quetta babban birnin lardin Baluchistan wanda galibin sa ‘yan Shi’a ke zama ko suke hada-hadar kasuwancin su, haka kuma wasu daga cikin tsirarun kabilun yankin na cikin wadanda harin ya shafa
“An kaddamar da bincike akan harin don gano dalilin sa,” a cewar Abdul Razzaq Cheema, mataimakin Supeto Janar din ‘yan sandan kasar
Nan take dai babu wanda ya dauki alhakin kai harin da ya faru a wurin kasuwar Hazarganji da dama a baya an sha kai mata hari
Akwai alamun dake nuna cewa mai yiyuwa ne Firma Ministan Israili Benjamin Netanyahu zai yi nasarar samun wa’adi na 5 na mulki bayan da sakamakon zabe ya nuna cewa jami’yyar sa ta Likud ne zata iya lashe zaben
Bayan an kidaya kashi 97 cikin 100 na kuri’in da aka jefa a zaben, Jam’iyyar Likud ta cimma jam’iyyar Blue and White ta tsohon kwamandan sojan Isra’ila, Benny Gantz
Ya zama dole a kafa gwamnatin hadin gwiwa sabo da babu jam’iyyan da zata iya samun rinjaye a Majalisar Dokokin Isra’ila da ake kira Knesset
Likud da kawayen ta za su iya samun kujeru 65 daga cikin kujerun majalisar guda 120
Kowacce daga cikin jam’iyyun biyu tayi ikrarin cewa itace ta lashe zaben
Wasu mazauna kauyen Buthidaung sun ce wani jirgin sama mai saukar ungulu na soji ne ya kai hari kan wani gungun ‘yan Rohingya, wadanda ke tara itacen gora a ranar Alhamis
Ofishin da ke kula da ‘yancin dan adam a Majalisar Dinkin Duniya, ya ce akwai fargabar yiwuwar an kashe dunbin Musulmi ‘yan kabilar Rohingya
An halaka mutanen ne a wani hari da jirgin sama mai saukar ungulu na sojojin Myanmar ya kai a makon jiya, sabanin adadin mutune bakwai da aka ce tun farko
Mai magana da yawun Babban Kwamishina Mai Kula Da Harkokin ‘yancin dan adam a Majalisar Dinkin Duniya, Ravina Shamdasani ta ce, “Yanzu mu na samun rahotannin da ke nuna cewa da alamar adadin ya fi haka sosai
Mun samu wasu rahotannin da ba mu tantance ba da ke nuna cewa adadin na iya kai wa 30
Wasu mazauna kauyen Buthidaung sun ce wani jirgin sama mai saukar ungulu na soji ne ya kai hari kan wani gungun ‘yan Rohingya, wadanda ke tara itacen gora a ranar Alhamis
Pakistan a yau Lahadi tayi kashedi ga abokiyar gabanta da take ikirarin tana shirin kaddamar da hari a kanta, lamarin da yasa Pakistan ke kira ga kasashen duniya da su gaggauta daukar matakan diflomasiya domin hana India jefa yankin cikin tashin hankali da rikici
"Mun tattara bayanan sirri dake tabbatar da cewa India na shirin aiwatar da wani harin soji a kan kasar Pakistan
Akwai yiwuwar kai wannan hari tsakanin ranakun 16 ko 20 ga wannan watan Afrilu", inji ministan harkokin wajen Pakistan Shah Mehmood Qureshi
Ya fadawa manema labarai a birnin Multan dake kudancin kasar cewa, Pakistan ta raba sahihin bayanan da ta tattara kuma ta mikasu ga jami’an diflomasiya a Islamabad, daga manyan kasashe masu wakilai na dindindin a kwamitin sulhu na Majalisar Dinkin Duniya
Qureshi ya nanata cewa, suna so kasashen duniya su san da wannan mummunar dabi’a tare da yin kashedi ga India da yunkurin wuce gona da iri
A baya Pakistan da India sun yi manyan yake yake guda uku a shekarun 1947, 1965, 1971 da kuma wani takaitaccen fada a shekarar 1999
Akwai yiwuwar wannan alkawari da Firai minista Netayahu ya yi, ya harzuka Falasadinawa da sauran kasashen Larabawa, yayin da ake gab da tunkarar zabe a Isra’ilan
Firai ministan Isra’ila, Benjamin Netanyahu, ya ce idan ya lashe zaben da ke tafe, zai hade yankunan Yahudawa da yankin Yammacin Gabar Kogin Jordan da Isra’ilan ta mamaye
Netanyahu ya bayyana hakan ne, yayin wata hira da aka yi da shi a gidan talbijin na Channel 12 News
Akwai yiwuwar wannan alkawari da Firai minista Netayahu ya yi, ya harzuka Falasadinawa da sauran kasashen Larabawa, yayin da ake gab da tunkarar zabe a Isra’ilan
Da aka tambaye shi dalilin da ya sa Isra’ila ba ta mallake yankin na yammacin gabar kogin Jordan ba, kamar yadda ta yi da gabashin birnin Kudus da kuma Tuddan Golan ba tare da amincewar aksarin kasashen duniya ba, Netanyahu ya ce Isra’ila na da shirin yin hakan, kuma tuni an fara tattaunawa kan batun
Kamfanin dillancin labaran Associated Press ya bayyana cewa cikin mutanen da aka tsare har da wata mace mai juna biyu da maza bakwai
Kasar Saudiyya ta kama wasu mutane 8, ciki har da Amurkawa biyu ‘yan asalin Saudiyya
Kamfanin dillancin labaran Associated Press ya bayyana cewa cikin mutanen da aka tsare har da wata mace mai juna biyu da maza 7
Duka mutanen da aka kama sun sha nuna goyon bayan kan kare hakkokin mata da ke kasar
Wata kungiyar kare hakkin bil Adama da ake klira, ALQST, wacce ke da hedkwata a London, ta ce duka mutanen da aka kama marubuta ne da kuma masu rubuce-rubuce a kafafen sada zumunta, wadanda a baya suka bayyana ra’ayoyinsu a fili akan yin sauye-sauye
“Ya ce batun tauye hakkin dan Adama, abu ne da ya zama ruwan dare a wannan yankin, amma kuma babu abin da ake yi, kuma an sha magana akai, kuma ban ga wata alama da ke nuna cewa hakan ya shafar huldar diplomasiyya ba
" Inji Said Sadek, malami da ke koyarwa a fannin kimiyyar siyasa da halayyar dan adam a kasar Masar
A ranar Alhamis aka kama yawancin mutanen
Daga cikin wadanda aka kaman, har da Badr al-Ibrahim, wanda marubuci ne kuma likita kuma, wanda har ila yau Ba’amurke ne dan asalin kasar ta Saudiyya
Shugaban majalisar zartarwar kungiyar tarayyar kasashen Turai, Donald Tusk ya bayyana bukatar a karawa Burtaniyya lokaci har zuwa watan Afirilun shekara mai zuwa don ta sami damar fito da kwakkwaran shiri na ballewar ta daga tarayyar ta EU
Dole ne shugabannin tarayyar Turan su amince da karin lokacin wanda zai ba Burtaniyya damar barin kungiyar kafin cikar wa’adin idan majalisar dokokin kasar ta amince da yarjejeniyar fita daga tarayyar ta EU
Yau Jumma’a ake sa ran firayin ministar Burtaniyya Theresa May zata rubutawa Tusk wasika a hukumance don neman karin lokacin, har zuwa 30 ga watan Yunin wannan shekara
Dama ranar 29 ga watan Maris ya kamata Burtaniyya ta bar tarayyar Turan, amma May ta sami amincewa daga EU akan karin lokaci don gwamnatinta ta sami lokacin fito da shawarar da ‘yan majalisar dokokin Burtaniyya zasu goyi baya
Za’a tuhumi Baturen nan da ayyana kanshi a matsayin mai akidar kyamar wasu jinsuna na Bil Adama, da laifin kisan mutane 50
Ana zargin mutumin da yiwa wasu masallata kisan gilla a kasar New Zealand
Haka kuma 'Yan sandan sun ce mutumin dan asalin kasar Australiya, wato Brenton Harris Tarrant, dan shekaru 28 da haihuwa, har ila yau za’a tuhumce shi da laifuka 39 na kokarin kisan kai, inda zai bayyana a kotu karo na biyu a gobe Jumma'a, a babbar kotun dake birnin Christchurch a New Zealand
Tarrant dai zai bayyana ta hanyar bidiyo ne daga kurkuku mafi tsaro a Auckland
Ba za’a nemi ya amsa ko ya musanta zargin da ake yi mashi ba a lokacin da zai yi bayyanin sa na biyu a kotu gobe jumma'a
A can baya, an tuhumi Tarrant ne da laifin kisan kai guda daya lokacin da aka kama shi saboda hare-haren ta'addanci da ya kai ranar 15 ga watan Maris a kan masallatan al-Noor da Linwood ta amfani da makamai masu sarrafa kansu
Sababbin dokokin da masarautar Brunei ta fito da su a kan hana zina da luwadi a kasar sun janyo wa kasar kulawar sauran kasashe dake nuna jin haushin daukar wadanan matakan
Sababbin dokokin da zasu soma aiki daga yau Laraba, sun tanadi hukuncin kisa a kan duk wanda aka kama da laifin aikata zina ko luwadi a kasar, kuma tuni aka saka sababbin dokokin a cikin jerin dokokin Shara’a da sarkin Musulmin Brunie, Sultan Hassanal Bokiah, ya kaddamar tun shekarar 2014
Wadannan dokokin ance zasu yi aiki a kan kowa – ciki har da kananan yara da baki ‘yan wasu kasashen, kuma har a kan wadanda ma ba Musulmi bane
Haka kuma dokokin sun tanadi tsinke hannun dama na duk wanda aka kama da sata, in kuma ya sake satar, a guntsure mishi kafar hagu
An dai shirya ficewa Birtaniya a ranar 29 ga watan Maris, amma May ta samu amincewar daga tarayyar Turai na dan wani karamin karin lokaci da zai bai wa gwamnatin dama ta samu mafita da 'yan majalisar kasar za su amince
An dai shirya ficewa Birtaniya a ranar 29 ga watan Maris, amma May ta samu amincewar daga tarayyar Turai na dan wani karamin karin lokaci da zai bai wa gwamnatin dama ta samu mafita da 'yan majalisar kasar za su amince
Firai Ministar Burtaniya, Theresa May, ta ce za ta kara neman a jinkirta shirin ficewar kasar daga kungiyar tarayyar turai, domin a bai wa majalisar dokokin kasar, isasshen lokacin da za ta amince da tsarin da kasar za ta bi, wajen janyewa daga kungiyar ta EU
Ya zuwa yanzu, sau uku majalisar tana watsi da tsarin da May ta gabatar, bayan shekaru biyu da aka kwashe ana tattaunawa da kungiyar ta tarayyar turai
May ta ce, tana kokarin ganawa da shugaban babbar jam’iyyar adawa ta Labour, Jeremy Corbyn, domin su cimma matsaya kan wani tsari na ficewa daga kungiyar ta tarayyar turai, wanda ‘yan majalisar za su amince da shi
Yayin da a baya shugaba Trump ya ke yawan cewa ana kwarar Amurka a kungiyar Tsaro ta Nato, yanzu kuma ya shiga yabon kungiyar saboda sun amince za su kara irin gudunmuwar da su ke bayarwa
Yayin da kungiyar tsaro ta NATO ke shirin gudanar da babban taronta a nan Washington, inda za a yi bikin cikar kungiyar shekaru 70 da kafawu, Shugaban Amurka Donald Trump, ya fara yabon gamayyar kasashen da kuma shugabanta, a lokacin wani zama da suka yi da Sakatare Janar din kungiyar
A cewar Shugaba Trump, an samu gagarumin ci gaba, ta fuskar raba daukan dawainiyar kungiyar a tsakanin mambobinta 29 masu cin gashin kansu
Sai dai shugaban na Amurka, wanda ya yi wannan bayani yayin da yake karbar bakuncin Sakatare Janar na kungiyar ta NATO, Jens Stoltenberg, ya soki kasar Jamus, inda ya ce, ba ta ba da kason da ya kamace ta ba
A nasa bangaren, Stoltenberg, wanda Trump ya yaba, ya nuna godiya ga shugaban na Amurka, kan yadda ya jajirce wajen ganin an raba daukan dawainiyar kungiyar
Sai dai mai sharhi kan huldar kasa da kasa na majalisar Atlantic Council da ke nan Amurka, Mark Simakovsky ya ce, irin kalaman da shugaba Trump ya yi a baya, ya ragewa kungiyar ta NATO kwarjini a idon abokanan hamayyarta
A bayan, shugaba Trump ya taba nuna rashin muhimmancin kungiyar tsaron ta NATO, inda ya kwatanta ta a matsayin wacce yayinta ya wuce
A 'yan kwanakin nan, kamfanin na Facebook na fuskantar suka kan yadda ake amfanin da shafinsa wajen yada labaran bogi ko kuma wani abu da jama'a bai kamata su gani ba
Kafar sada zumunta ta Facebook ta rufe daruruwan shafukan yanar gizon masu alaka da jam’iyyun siyasar India, ko kuma sojojin kasar Pakistan, saboda abin da kamfanin ya kira “shiryayyun harkoki na bogi da kuma yada bayanan karya
An bankado wadannan shafukan na Facebook da Instagram ne, ta wajen binciken da aka yi kan shafukan sada zumuntar a yankin, a gabanin zabukan da za a yi a India
Babbar kafar sada zumuntar, ta ce ta ankara da aika-aikar wasu masu amfani da ita ne, bayan wata tabargazar da ta nuna cewa wani kamfanin nazarin bayanai mai suna Cambridge Analytica, ya yi amfani da bayanan da ya kalato daga miliyoyin masu amfani da shafukan Facebook, saboda ya jirkita tsarin yakin neman zabe a kasashe da dama, ciki har da Amurka
A 'yan kwanakin nan, kamfanin na Facebook na fuskantar suka kan yadda ake amfanin da shafinsa wajen yada labaran bogi ko kuma wani abu da jama'a bai kamata su gani ba
A yau Lahadi ne ‘yan kasar Turkiyar suke gadanar da zabe a fadin kasar
Ana sa ran shugaban Turkiya kasar Recep Tayyip Erdogan yana huskantar matsala a wannan zaben kuma akwai yiwuwar zai rashi tasiri mayna biranen Ankara da Istanbul
Yayin da tattalin arzikin kasar ke huskantar matsaloli da kuma tsadar rayuwa, damuwa a kan tattalin arzikin kasar itace babbar batu dake cikin hankalin masu kada kuri’a
Tattalin arzikin mu na kara tabarbarewa saboda mulkin da rashin iya aikin su, inji Erdem wani injiniya, wanda ya yi magana kafin ya kada kuri’arsa a Istanbul, yana cewa, abokai na da dama suna nema aikin yi wasu kuma sun rasa ayyukan su saboda tabarbarewar tattalin arziki
Istanbul shine babban birni mafi girma a Turkiya kuma babban birnin hadadadr kasar
A cewar wani kuri’ar jin ra’ayin jama'a, za a yi kankankan a zaben
Jami’iyar AKP ta Erdogan ta kwashe sama da shekaru 15 tana tasiri a birnin Istanbul
Wani mai kada kuri’a yace akwai abubuwa masu inganci da za a gani a wannan zaben, yace zasu yi nasara da babbar rata, inji Sinan dan jami’iyar AKP mai mulki bayan ya jefa kuri’arsa
Ma’aikatar kiwon lafiya a Gaza sun ce rundunar Isra’ila sun harbe wani dan Falasdinu mai shekaru 21 har lahira da safiyar yau Asabar a kusa da katangar kan iyaka
Jami’an Gaza sun ce an harbe aka kashe Mohammed Saad
An akai wannan harin ne sa’o’I kalilan kafin fara wata gagarumar zanga zangar da aka shirya yi, domin cika shekara guda da zanga zangar mako da aka yi a bakin bangon iyakar
Zanga zangar na zuwa ne a daidai wani buki na ranar kasa, wato Land Day a turance da Larabawa da Falasdinawa dake zaune a Isra’ila ke yi
Bukin ranar kasa, buki ne da ake yi domin tuna mutuwar wasu mutane shida a wata zanga zangar Larabawa da Falasdinawa a shekarar 1976 a kan mamayar kasa da Isra’ila ke musu
Misra tana kokarin tsara wani shirin tsagaita wuta tsakanin Isra’ila da Hamas da take mulkin Gaza
A yau Jumma’a ne ‘yan majalisar wakilan kasar Burtaniyya zasu kada kuri’a gameda wani bangaren yarjejeniyar shirin fita daga tarayyar Turai
‘Yan majalisar zasu kada kuri’a ne akan yarjejeniyar ficewar kawai, abinda masharhanta suka ce zai yi wuya ta yi nasara
Firayin ministar Burtaniyya Theresa May na kara kokarin shawo kan ‘yan majalisar karo na karshe don su amince da yarjejeniyar fidda Burtaniyya daga tarayyar Turai
Ballewar kasar daga tarayya Turai dai ya zama wani abu mai wuya fiye da a baya a shekaranjiya Laraba, a lokacin da ‘yan majalisar kasar suka yi watsi da wasu kudurori guda 16 akan bukatar Firayin minista May ta fita daga tarayyar Turai
Mashawarta akan lamarin sun rage yawan kudurorin zuwa 8, da aka kada kuri’a akan su
Cikin kudurorin harda mai neman barin Burtaniyya ta ci gaba da kasancewa cikin yarjejeniyar cinikayya da tarayyar, da kuma wani kudurin wanda ka iya sanyawa a kara kada kuri’ar jin ra’ayin jama’a akan fita daga tarayyar ta EU
Kiran na zuwa ne bayan da jami'an tsaron China su ke kamawa tare da tsare wasu mabiya addinai, da kuma zargin azabtar da su, a wasu lokutanma harda rushe musu guraren ibada
Wani babban jami’in diplomasiyyar Amurka da ke kare ‘yancin yin addini, ya yi kira ga China da ta dakatar muzgunawar da take wa wasu mabiya addini
Jakadan Amurka kan ‘yan cin yin addini na kasa da kasa, Sam Brownback, ya fadawa ‘yan jarida cewa “China tana fada ne tare da addini, amma wannan fadan ba za su yi nasara ba
“Jam’iyyar Kwaminisanci ta China ba ta amince ta kyale mutanenta su zabi abin da suke ganin turba ce mai kyau ga rayukansu, muna magana ne akan al’umar da jama’arta, ta haura biliyan daya, inji Brownback
Ya kuma kara da cewa, wannan tafarki da hukumomin na China suka dauka, na nufin Musulmai ba za su iya ci gaba da sawa ‘ya’yansu suna irinsu Mohammed, sannan su ma mutanen Tibet da ke bin addinin Bhudda ba za su iya zaba ko su girmama sunayen shugabanninsu ba, kamar yadda suka saba yi na tsawon shekaru sama da dubu
Brownback ya kara da cewa, anata lalata coci-coci sannan ana tilastawa wasu suna dasa na’urorin daukan hoto na sirri
Amurka dai ita ce kasa ta farko da nuna goyon baya Isra’ila ta mallake yankin na Golan, yayin da sauran kasashen duniya ke kallon yankin a matsayin wanda ke karkashin kulawar Isra’ilan
Ana ci gaba da samun ra’ayoyi masu karo da juna a ciki da wajen Amurka, kan yadda Amurkan ta amince cewa yankin Tuddan Golan ko kuma Golan Heights mallakar Isra’ila ne
Yayin da wasu ke cewa, matakin da Amurka ta dauka zai iya rura wutar gabar da ke tsakanin Isra’ila da Larabawa, wasu kuwa cewa suke matakin ba zai sauya komai ba
Amurka dai ita ce kasa ta farko da nuna goyon baya Isra’ila ta mallake yankin na Golan, yayin da sauran kasashen duniya ke kallon yankin a matsayin wanda ke karkashin kulawar Isra’ilan
A gefe guda kuma, Sakatare Janar na Majalisar Dinkin Duniya, Antonio Guterres, ya yi kira da akai zuciya nesa a yankin zirin Gaza, bayan da aka kwashe kwanaki Isra’ilan na kai hare-haren sama, a matsayin martani ga harin roka da aka harba cikin Isra’ila daga yankin Palasdinawa
“Mun fito karara mun yi Allah wadai da harin rokan da aka kai, amma a yanzu, mun ga ya dace a kaucewa rura wutar wannan rikici
Garkame al'ummar musulmi musamman 'yan kabilar Uighur da sauran tsirarun al'ummomin musulmai da China ta ke yi a wasu sansanoni, ya ja hankalin Amurka, wadda ta yi tir da hakan, tare da kiran China ta daina
Sakataren Harkokin Wajen Amurka, Mike Pompeo, ya bayyana garkame al’ummar Musulmi, akasari ‘yan kabilar Uighur, da sauran tsirarun al’ummomi Musulmi, da kasar China ta yi a wasu sansanonin da ke yankin Xinjiang na yammacin kasar, da cewa abin tayar da hankali ne kuma na yin Allah wadai
“Mun sha fitowa fili mu na yin tir da hakan, kuma mun yi ta tattaunawa da China a kebance kan wannan batu,” a cewar Pompeo yayin da ya ke amsa tambayar da Muryar Amurka ta masa kan batun
Ya kara da cewa Amurka na kan kokarin shawo kan China ta gane cewa hakan bai dace ba, kuma ta daina
Dama kungiyoyin kare hakkin dan adam sun zargi kasar ta China da garkame miliyoyin ‘yan kabilar Uighurs
A martaninta, China ta ce shirin kawar da tsaurin ra’ayi ta ke yi, kuma ana koyar da ayyukan yi da doka da kuma harshen Sin na Mandarin a sansanonin
Atone-janar na Amurka Bill Barr ya fitar da takaitaccen bayanin rahoton kwamitin bincike na musamman da jigon bincike na musamman Robert Mueller ya jagoranta
Rahoton da aka dade ana jira, a kan ko kwamitin yakin neman zaben Donald Trump ya hada baki da Rasha a zaben shugaban kasa na shekara ta dubu biyu da goma sha shida
Ga muhimman batutuwa da rahoton da aka gudanar na tsawon shekaru biyu ya kunsa, wanda kuma shugaba Trump ya yi ta nanatata cewa, bita da kulli ne kawai ake yi mishi, tare da cewa sakamakon binciken ya wanke shi
Kwamitin na Mueller ya gano cewa babu wata takamammar shaida da ta nuna cewa, Rasha tayi katsalandan a zaben, ko ta hanyar cusawa al’umma labarun karya ko kuma yiwa email din tawagar yakin neman zaben Hillary Clinton kutse
A cikin wasikar da ya aikawa majaliasar dokokin Amurka, Barr yace, kwamitin binciken na Mueller ya gano cewa, wadansu mutane dake da alaka da Rasha sun yiwa ofishin yakin neman zaben Trump tayin bayanai har sau biyu da zummar taimaka wa kyamfen din na Trump
Sai dai Barr ya ambaci rahoton Mueller kai tsaye da yace, Kwamitin binciken “bashi da tabbacin cewa, jami’an yakin neman zaben Trump sun hada baki ko kuma aiki tare da gwamnatin Rasha a katsalandan da tayi a zaben
Masu sa ido da dama sun yi harsashen cewa, babban abinda yake da hadari ga Trump shine zarginshi da yin babakere da hana doka aikinta, musamman dangane da korar darektan hukumar binciken manyan laifuka ta FBI- watau James Comey da ya yi wanda yake jagorantar binciken kafin a nada kwamitin Mueller
Sai dai Barr yace, shaidar da aka zayyana a rahoton na Mueller bata isa ta zama hujjar cewa shugaba Trump ya hana doka aiki ba
Barr ya kara da cewa, “Idan aka dubi matakan da shugaban kasar ya dauka, wadanda da dama ya dauka a gaban idon jama’a, rahoton bai bai nuna wani matakin da aka dauka, da a ganinmu, ya nuna yin babakere da hana doka yin aikinta ba
Sai dai yayinda, Barr, wanda shugaba Trump ya nada shi, ya yanke hukumci cewa, shugaban bai hana doka yin aikinta ba, ya bayyana cewa, rahoton na Mueller bai yanke hukumci dangane da batun hana doka aikinta ba
“Sabili da haka, kwamitin na musamman bai nuna wata matsaya a kan batun ba, bai nuna shugaban ya hana doka yin aikinta ba, kuma bai wanke shugaban kasar ba
Babu Sauran Zarge-Zarge da za’a yi
Tsohon mai ba Trump shawarwari kan harkokin tsaron kasa,Mike, Flynn, da tsohon lauyanshi MIcheal Cohen, da kuma tsohon shugaban yakin neman zabensa, Paul Manafort, suna daga cikin mutane 34 da kwamitin na Mueller ya samu da laifi, sai dai sune zasu zama na karshe, a bisa ga cewar Barr
“Rahoton bai bada shawarar sake tuhuma, ko kuma ya kunshi wadansu tuhume tuhumen da ba a riga an bayyanawa jama’a ba,” bisa ga cewar Barr a wasikar da ya aikawa shugabannin kwamitocin harkokin shari’a na majalisun dattijai da na wakilai
A cikin hirarshi da Sashen Hausa, Aminu Yakubu Lame, wani dan Najeriya da ya shafe kusan shekaru talatin a Amurka, wanda kuma yake sa ido sosai a harkokin siyasar kasar, ya yi fashin baki kan rahoton da aka fitar, inda ya bayyana cewa, zai yi wuya a hukumta Shugaba Trump dangane da batun hada baki kasancewa babu wani bayani da ya nuna ko dai yana da masaniya ko kuma tare da hadin bakinsa aka nemi hadin kan Rasha, ko kuma aka hada baki da gwamnatin kasar Rasha wajen yin katsalandan a zaben shugaban kasa na shekara ta dubu biyu da goma sha shida
Ma’aikatan Viking Sky sun aika da yakuwar neman taimako a ranar Asabar lokacin da injin din jirgin ya lalace
Masu ceto sun yi amfani da jiragen sama masu saukar ungulu suka kwashe mutum 479 daga jirgin ruwan da ya lalace a can yammacin gabar tekun Norway kafin a sake ta da injin jirgin a jiya Lahadi
Mutum 29 suka samu raunuka a cikin rudanin da ya biyo bayan matsalar da jirgin ruwan yawon bude ido na Viking Sky ya samu lokacin da ya yi ta tangadi cikin igiyar ruwa mai karfi
Kungiyar ba da agajin gaggawa ta Norwagian Red Cross ta ce wadanda suka samu raunuka sun samu karayane a kashinsu da kuma yankewa
Ma’aikatan Viking Sky sun aika da yakuwar neman taimako a ranar Asabar lokacin da injin din jirgin ya lalace
A lokacin da lamarin ya faru, jirgin ya doshi wasu duwatsu da karkashin ruwa inda nisansu bai fi mita 100 ba
Abin kamar almara; yanzu kungiyar ISIS, wadda a baya ta girgiza duniya, har ta kafa babbar daularta, wadda ta kunshi akasarin kasar Iraki da sassan Siriya, ta zama tarihi, a kalla ta fuskar daula da dakaru
Dakarun SDF da ke yaki da ISIS a Siriya tare da taimakon Amurka, sun yin shelar yin galaba kan kungiyar ‘yan ta’addan ISIS a zahirance, bayan an shafe tsawon dare ana ta luguden wuta na karshe, to amma dakarun na SDF sun kuma yi gargadin cewa wani fadan na nan tafe
A jerin dare na karshen, an yi ta ruwan bama-bamai kan dan dan abin da yankin kasar da ISIS ta ayyana a matsayin daularta, ta yadda sai haske ake gani a sararin saman garin Baghuz da ke arewa maso gabashin Siriya
Hasali ma, tun daga safiyar jiya Asabar, babu abin da aka fi gani a filin Allah kamar tarkacen ababen hawa da su ka kone, da tantunan kwana da kuma sauran kaddarorin iyalan ‘yan ta’addan na ISIS
Dakarun na SDF sun kafa tutarsu a kan daya daga cikin gine-gine kalilan da har yanzu ke tsaye, inda su ke ta cigaba da bukin kawo karshen kungiyar ta ISIS
Jami'ai a kudancin Afganistan sun ce akalla mutane hudu sun mutu kuma fiye da 30 sun jikkata a fashewar wasu tagwayen boma bomai, a wajen wani bikin baje kayan noma da akeyi duk sabuwar shekara
Hukumomi sun ce fashewar bam din ya faru ne a yau Asabar a Lashkar Gah, babban birnin lardin Helmand
Wadanda abin ya faru a gabansu sun ce, karamar fashewar ta farko ta faru ne a cikin wata runfa a filin wasa
Daga nan mutane suka fara gudu zuwa kofar fita, ya yin da bam din na biyu ya fashe a cikin taron mutane
Wani rahoto ya ce fashewar ta kada Gwamnan Helmand Mohammed Yasin, amma ya sami rauni kadan ne kawai
Har ya zuwa yanzu babu wanda ya dauki alhakin wannan harin, duk da yake ‘yan kungiyar Taliban suna kai hare-hare irin wannan
A yau Jumma’a ne Koriya ta arewa ta sanar da makwabciyar ta koriya ta kudu akan matakin da ta dauka kwastam na janye ofishin a wurin taron kasashen biyu na mako-mako da suke yi a ofishin hadin gwiwar su dake arewacin birnin Kaesong
Mukaddashin Ministan hadin kan koriya ta kudu Chun Hae-sun ya fadawa kamfanin dillancin labaran Reuters cewa koriya ta arewa ta ce daga koli aka bada umurnin daukar wannan matakin
A wata sanarwa, Koriya ta kudu ta fadi cewa matakin da koriya ta arewa ta dauka na janyewa daga ofishin “bai dace ba,” amma sanarwar ta ce koriyar ta kudu zata ci gaba da aiki a ofisoshin
Labarin janye ofishin na zuwa ne bayan lalacewar ganawar shugaban koriya ta arewa Kim Jong Un da shugaban Amurka Donald Trump a Vietnam cikin watan da ya gabata
Ma’aikatar harkokin wajen Siriya ta fada yau Jumma’a cewa sanarwar da shugaban Amurka Donald Trump ya yi mai cewa, Amurka zata amince da ‘yancin Isra’ila na mallakar yankin tuddan Golan, bai dace ba
Ma’aikatar, dake birnin Damascus ta ce sanarwar da Trump yayi ba zata sauya ainahin gaskiyar cewa yankin na Golan na larabawa da Siriyawa ne ba, kuma zai ci gaba da kasancewa nasu
“Sanarwar ta nuna a fili yadda Amurka ke watsi da dokokin kasa-da-kasa, da yadda ta kuma saba kudurorin kasa-da-kasa, musamman kudurin kwamitin sulhun Majalisar Dinkin Duniya mai lamba 497,” a cewar ma’aikatar ta Siriya
Ta kuma kara da cewa sanarwar Trump na barazana ga zaman lafiya da kwanciyar hankalin kasashen duniya
A yakin shekarar aluf dari tara da sittin da bakwai da aka kwashe kwanaki 6 ana yi ne Isra’ila ta kwace yankin na tuddan Golan kuma tun a lokacin yake hannun ta
Shi ma Shugaban Turkiyya Racep Tayyip Erdogan ya ce sanarwar Trump na gab da jefa yankin cikin wani sabon rikici da tashin hankali
Dubban mutane sun tattaru yau Jumma’a don jana’izar gama gari da aka yi a wata makabarta a New Zealand inda aka binne mutane 26 cikin 50 da suka rasa rayukansu a harin kan mai uwa da wabin da aka yi a wani masallaci ranar Jumma’ar da ta gabata
Mai mafi karancin shekaru a cikin mutanen shine wani yaro dan shekaru 3 da haihuwa
Da safiyar yau, a wani taron addu’oi da aka yi a wani masallaci dake tsallaken wurin da aka kai mummunan harin na Christchurch, Imam Gamil Fouda ya yi jawabi ga dubban jama’ar da suka taru
Fouda yace, "muna da nauyin zuciya amma hakan ba zai karya mana gwiwa ba
Mun kudiri aniyar ba za mu bari wani ya kawo mana rarrabuwa ba
Ya kuma yaba da Firayin ministar New Zealand Jacinda Arden akan abin da ya kira “karfafa iyalansu da ta yi” da kuma yadda ta mutunta su ta hanyar daura dan kwali a lokacin da je jajanta masu
Ya ce shugabancin firayin minister wani abin koyi ne ga duniya
Mata a fadin New Zealand sun daura Kallabi yau Jumma’a don nuna goyon bayan su ga al’ummar musulman kasar
Akalla mutane 94 suka mutu a lokacin da wani jirgin ruwan fasinja da aka laftawa kaya fiye da kima, ya nutse a Kogin Tigris a kusa da birni Mosul da ke Iraki
A jiya Alhamis jami’ai sun ce sama da mutum 180 ne a cikin jirgin, yayin da suke bukuwan sabuwar shekarar Kurdawa, da ake wa lakabi da “Nowruz,” da kuma Ranar tunawa da Mahaifiya
Da yawa daga cikin wadanda hadarin ya rutsa da su mata ne da kuma kananan yara da suka yi ta kokarin yin iyo a igiyar ruwa mai tafiya da sauri
Shi dai Kogin Tigris, wanda aka fi saninsa da tafiya a hankali, yana kwarara ne da sauri kuma ya cika ya tumbatsa, saboda ruwan sama da aka yi da kuma dusar kankara da take narkewa daga tsaunukan kasar Turkiyya take kwarara cikinsa
Jami’ai sun kuma gargadi mazauna birnin Mosul cewa ana tsammanin ruwan Kogin zai ciko, saboda an sako ruwa daga wani dam da ke kusa
Yayin da ‘yan uwa da iyalai ke jiran karin haske game da wannan hadarin jirgi, akwai fargabar cewa adadin wadanda suka mutu ya karu
Ana bukatar sauran kasashe 27 dake mambobin Tarayyar Turai su amince ta kara ma Britaniya wa’adin da ya wuce 29 ga watan Maris na bana
Ana bukatar sauran kasashe 27 dake mambobin Tarayyar Turai su amince ta kara ma Britaniya wa’adin da ya wuce 29 ga watan Maris na bana
A yau Alhamis ne Firayin Ministar Britaniya, Theresa May, ke kokarin shawo kan shugabanin kungiyar Tarayyar Turai, a birnin Brussels, domin su amince, da karawa Britaniyar wa’adin watanni uku, abin da zai ba kasar damar gano hanyoyin da zata fita daga tarayyar
Dole ne sauran kasashe 27, dake mambobin Tarayyar Turai, su amince da duk wani matakin jinkirta ballewa daga tarayyar da zai wuce wa’adin ranar 29 ga watan nan na Maris
Sai dai, ba’a sa ranar ka’da kuri’a akan batun a yanzu ba, har sai mako mai zuwa
Kafin May ta tashi zuwa Brussels, inda zata bayyana bukatun ta a taron kungiyar ta EU, da ake yi yau Alhamis, ta gabatar, da bukatun a wata wasika da ta aikawa shugaban kwamitin Tarayyar Donald Tusk
Amma, Tusk ya ce, kara tsawaita wa’adin na wani dan lokaci ba zai yiwu ba sai dai idan ‘yan majalisar dokokin Britaniya sun kada kuri’a a mako mai zuwa don amincewa da sauya sharuddan yarjejeniyar da Britaniya da wakilan Tarayyar Turai suka cimma bayan sun kwashe shekaru biyu suna tattaunawa
Kasar New Zealand, ta fara daukan matakan dakile hare-haren ta'addanci da akan kai ta hanyar haramta amfani da wasu nau'ukan makamai
Kusan mako guda bayan da aka halaka Musulmi 50 da ke ibada a wasu masallatai a garin Christchurch da ke New Zealand, Firai Ministar kasar, Jacinda Ardern, ta ce za a haramta amfani da duk wata nau’in bindiga mai sifar bindigogin da sojoji ke amfani da su, wadanda sukan iya sarrafa kansu
A yau Alhamis, Firai Ministar wacce ta bayyana wannan mataki a Wellington, ta kara da cewa, za a kuma haramta amfani da bindigogin da ke da kunshin-kunshin harsashai da kuma irin sassan da akan dasawa bindiga domin ta kara saurin yadda harsashai ke fita
Ardern ta kuma bayyana wani tsari da za su fitar, wanda zai saye makamai daga hannun wadanda suka mallaki irin wannan bindiga
Harin na New Zealand, ya haifar da mummunan suka daga sassan duniya musamman ma daga kasashen Musulmi
'Yan bindiga sun kai hari a yau Laraba a wani sansanin tsaro a kudu maso yammacin Pakistan, inda suka kashe akalla dakarun soji shida
An kai hare-haren a Ziarat, wani kebabben sashi, a yankin Baluchistan wanda shine mafi girma mai tattare da albarkatun kasar
Qadir Bakhsh Pirkani, Mataimakin kwamishinan Ziarat, ya shaidawa Muryar Amurka cewa, jami'an tsaro sun kaddamar da bincike a yankin don kokarin kama 'yan ta'addan da suka kai hare hare, kimanin kilomita 50 daga babban birnin lardin Quetta
Haramtacciyar kungiyar Tehrank-e-Taliban Pakistan (TTP) da aka fi sani da Pakistan Taliban, ta dauki alhakin kai hare-haren
Wani kakakin mai magana da yawun TTP, ya fada a wata sanarwa cewa, an kai hare-hare ne a matsayin ramuwr gayya kan kisan da dakarun tsaro da aka tura yankin suka yiwa wadansu mambobinsa
Yanzu haka an yanke wa babban limamin Cocin Katolika na Faransa hukuncin daurin watannin shida, saboda kin sanar da hukumomi laifin lalata da wani Firist ya aikata
Fafaroma Francis, a jiya Talata, ya ki amincewa da murabus din da Cardinal din Faransa Philipe Barbarin ya yi, bayan an same shi da laifin rashin sanar da ‘yan sanda wasu zarge-zargen aikata lalata, ta wajen amfani da isa
Jiya Talata Barbarin ya ce ya mika takardar yin murabus dinsa ga Fadar Vatican, to amma kuma Fafaroma, a ta bakinsa, “Ya kawo batun yin kyakkyawan zato ga wanda ake zargi, don haka bai rattaba hannu a kai ba
A maimakon haka, Fafaroma Francis ya bukaci Barbarin, wanda shi ne Fada na kasar Faransa mafi girma da tabargazar lalata da yara kanana, wadda ta dabaibaye majami’ar Katolika a fadin duniya ta shafa, da ya yi abin da ya ga shi ne mafi dacewa ga archdiocese din Lyon da ya ke Shugabanta
Don haka Cardinal din mai shekaru 68, ya yanke shawarar zuwa hutu, saboda ya ji da wannan abin da ke gabansa, ya bukaci mataimakinsa da ya jagoranci archdiocese din
An zartas ma Barbarin hukuncin daurin watanni 6, wanda ba za a aiwatar nan take ba, saboda rashin sanar da hukumomi laifin lalata da wani Firist ya aikata
Firist din mai suna Benard Preynat, ana zargin ya yi lalatar luwadi da yara maza daga 1980 zuwa 1990
Bayan wasu shekaru da dama, yanzu haka kasar Brazil da Amurka sun bude wani sabon shafi na hulda tsakanin kasashen biyu mafiya girma a yammacin duniya
Shugabannin Amurka da Brazil, kasashe biyu mafiya girma a yammacin duniya, sun yi alkawarin inganta huldar cinakayya, da hadin kai ta fuskar soji, ta yadda har ma Shugaban Amurka Donald Trump ke nuna cewa ya kamata Brazil ta shiga kungiyar Kawance ta NATO
Trump ya ce, amma kafin hakan ya yiwu, sai ya tattauna da mutane da dama
A wani taron manema labarai na hadin gwiwa da Shugaban Brazil Jair Bolsonaro, Shugaban na Amurka ya kuma yi alkawarin cewa Amurka za ta goyi bayan shigar Brazil kungiyar kasashe 36 na habbaka tattalin arziki ta (OECD), wadda ta kunshi har ma kasashe mafiya karfin tattalin arziki a duniya
Da ya ke jawabi a harshen Portugal, Shugaba Bolsonaro na Brazil, ya ce wannan ziyarar da ya kawo ta bude sabon babi a huldar Brazil da Amurka, ya kara da cewa zabensa da aka yi kwanan nan, ya sa kasar ta Brazil ta samu Shugaban kasa wanda bai gaba da Amurka, wanda rabon hakan ya faru tun tsawon shekaru gommai
Hukumomin a Christchurch na New Zealand sun fara bada gawarwakin mutane hamsin da aka kashe a ranar Juma’a, a wani mummunar harin bindiga da aka kai wasu masallatai biyu da wani dan rajin fifita farar fata ya kai
‘Yan sanda sun ce an kammala gwaji a kan gawarwakin, amma 12 kadai a cikin su ne aka iya gano su a hukumance, a cikin wannan rukunin an riga an bada guda shida ga iyalansu
Wata sanarwar da ‘yan sandan Christchurch suka fitar a yau Talata na cewa, duk da yake za a iya ganin tantance gawarwakin abu ne mai sauki, amma yana da matukar sarkakiya , musamman a cikin wannan hali
Ba a bayyana sunayen wadanda harin ya rutsa dasu ba, ko da yake an bada sunaye na farko ga iyalansu
Tsawon lokacin da aka jira ya kara nawaitawa iyalai masu makoki, wadanda suke kokarin ganin sun yi jana'izar masoyansu
Addinin Musulunci ya bukaci a gaggauta wankewa da kuma sutura gawa nan da nan, idan ya yiwu cikin sa’o’I 24 da rasuwa
Hukumomin da shuwagabanin addinai a jamhuriyar Nijer sun bi sahun takwarorinsu na kasashen duniya wajen nuna juyayin kisan musulmi a kasar New Zeland kimanin 50, lamarin da shugaba Mahamadou Issouhou yace alama ce dake nuna bukatar a yaki ta’addanci a kowane mataki
Koda yake ba shine karon farko da harin ta’addanci ke rutsawa da jama’a a wuraren ibada ba, a wannan lokaci na tabarbarewar al’amuran tsaro, harin na masallatan kasar New Zeland wani abu ne da ake kallonsa tamkar wani abin ba za ta
A cikin hirarsa da Sashen Hausa, Reverend Sabo Batshiri na majami’ar da ake kira EGLISE AD a nan yamai yace ya kamata duk lokacin da aka fuskanci matsala irin wannan a tashi tsaye baki daya ko da wanene ya shafa
Yace akwai bukatar duniya tayi magana da baki daya a tsautawa masu irin wannan aikin da ya ce ko da menene tunanin mai aikata irin wannan tashin hankali, babban laifi ne
A nashi bayanin, Limamin masallacin majalisar dokokin Nijer Malan Haja Alalo na kallon kisan na masallatan CHRISTCHURCH tamkar wata jarabta mai dauke da abubuwan ishara ga musulmi
Shugaban kasar Nijer Issouhou Mahamadou dake bayyana ra’ayinsa akan harin na new zeland ya rubuta a shafinsa na tweeter cewa, « ina jajantawa al’umar Nouvelle Zeland da iyallan wadanda wannan al’amari ya rutsa da su » sannan ya ci gaba da cewa, « kisan gillar na Chirstchurch wani abin takaici ne dake kara tunatar da duniya cewa ta’addanci wani abu da ba shi da iyaka wanda kuma da ya kamata a yake shi a kowane mataki
Saurari cikakken rahoton Souley Mummuni Barma
Shugabar masu binciken musabbabin mutuwa, Deborah Marshall, ta ce ofishinta “ya himmatu a ayyukan da yake yi” domin ya tabbatar da an mika kowacce gawa ga ‘yan uwanta
A jiya Lahadi hukumomin kasar New Zealand, sun fara mayar da wasu daga cikin mutane 50 da aka yi wa kisan gilla ranar jumma’a a wasu masallatai biyu ga iyalansu don su yi kokarin binne su kamar yadda Musulunci ya tanada
Firaiministan Jacinda Ardern ta ce nan da ranar Laraba za a kammala mika gawarwakin ga iyalansu
Ta kuma ce wasu kwararru shida sun shigo kasar daga Australia domin su taimaka a kokarin da ake na gano wadanda suka mutu
Shugabar masu binciken musabbabin mutuwa, Deborah Marshall, ta ce ofishinta “ya himmatu a yyukan da yake yi” domin ya tabbatar da an mika kowacce gawa ga ‘yan uwanta, inda ta kara da cewa “babu abu mafi muni, a ce an ba wani iyali gawar da ba ta shi ba
Mataimakin kwamishinan ‘yan sanda, Wally Haumaha, ya fada jiya Lahadi cewa, ofishinsa ya hadu da shugabannin al’umar Musulmai don su fahimtar da su irin dogon lokacin da ake dauka idan ana binciken musabbabin mutuwa, musamman kan wani babban laifi kamar wannan
Firai Ministan Pakistan Imran Khan ya fada a jiya Juma’a cewa za a sake bude tattaunawar zaman lafiya a Afghanistan, yana magana a kan tattaunawar da ake yi tsakanin Amurka da kungiyar Taliban
An dai yabawa Islamabad da shirya tattaunawa kai tsaye tsakanin Washington da Taliban, lamarin da jami’an Amurka suka ce ana samun ci gaba a cikin ‘yan kwanakin nan
An shirya sake fara tattaunawa da Taliban
Da yardar Allah mu da ‘yan uwan mu zamu kasance cikin zaman lafiya a ‘yan kwanaki masu zuwa, inji Khan yana fadawa wani babban taron jama’a na kabilar Bajaur dake arewa maso yammacin kasar a cikin wata gundumar dake kan iyakar Afghanistan
Ba tare da wani karin bayani ba, Khan yace shirin zaman lafiyar zai tabbatar da dorewar zaman lafiya da ci gaban kasuwanci da tattalin arziki a yankin, musamman kuma zai taimakawa kasar Afghanistan da yaki ya daidaita ta koma ta tsaya kan kafarta
Jami’an Amurka da na Tliban sun kammala zaman su na baya ne a ranar Talatar da ta gabata a Qatar, inda suke fadin cewa sun cimma matakin farko na shirya kudurin yarjejeniyar da zata kawo karshen yakin da ka kwashe shekaru 18 ana yi a Afghanistan
Kasar Rasha tace ba zata zuba ido ta kyale takunkuman da Amurka da Canada da kuma Kungiyara Tarrayar Turai suka kakaba mata a kan harin da ita Rashan ta kaiwa jiragen ruwan Ukraine guda uku a shekarar 2018, a cikin ayyukanta na mamayar yankin Crimea a gabashin Ukraine
Ma’aikatar bitalmalin Amurka ta fitar da wata sanarwa a jiya Juma’a dake cewa, takunkuminta na auna wasu ‘yan kasuwa guda shida ‘yan kasar Rasha da kamfanoni takwas a matsayin martani ga ci gaba da ayyukan tashin hankali da Rasha ke yi a Ukraine
Sakataren kudi a Amurka Steve Mnuchin ya fada a cikin sanarwar cewa, wannan aikin hadin gwiwa da Amurka tayi da kawayenta Canada da Kungiyar Tarrayar Turai suna sake jaddada wannan takunkumai mai muhimmanci ne a matsayin martani ga Kremlin na bijirewa sharudodjin kasa da kasa da kuma rashin mutunta Ukraine a matsayin kasa mai cin gashin kanta da kuma rashin kiyaye darajar yankunanta
Sanarwar ta kara da cewa, Amurka da kawayenta na duniya ba zasu nade hannu su zubawa Rasha ido ta ci karenta ba babbaka a kasar Ukraine ba tare da an ja mata burki ba
Mai tsattsauran ra'ayin fifita farar fata kan sauran jinsunan nan da ya kai mummunan hari a kasar New Zealand ya fara gurfana a gaban kotu, inda wasu dogarawan tsaron kotu dauke da manyan bindigogi su ka shigo da shi
Mutumin nan da aka fi zargi a harbe-harben kan mai uwa da wabi a wasu masallatai biyu a garin Christchurch na kasar New Zealand, inda har mutane 49 su ka mutu, ya gurfana gaban kotu a yau dinnan Asabar
Brenton Tarrant dan shekaru 28 dan asalin kasar Australia, wanda ya amsa cewa shi mai tsattsauran ra’ayin fifita fararen fata ne, wasu dogarawan tsaron kotu ne su biyu dauke da manyan makamai, suka taso keyarsa zuwa kotun garin Christchurch, inda wani alkali ya karanta masa tuhumar kisa da ake masa
Bayan da wanda ake zargin ya fice daga kotun, sai alkalin ya ce, “A yayin da mutum daya ake zargi zuwa yanzu, ba zai saba hankali ba idan aka kyautata zaton cewa za a samu karin wadanda ake zargi daga baya
Hasali ma an damke wasu wasu mutane biyu masu alaka da shi
‘Yansanda na kokarin tantance irin rawar da mutanen su ka taka, idan akwai hannunsa
A wani taron manema labarai da ta kira da safiyar yau dinnan Asabar, Firaministar New Zealand Jacinda Arden ta kara da yin alkawarin cewa, “Za mu canza dokokin mallakar bindiga,” Ta ce mutumin da ya aikata kashe-kashen, ya na dauke da bindigogi biyar, da wasu bindigogi na musamman masu sarrafa kansu biyu, kuma ya mallake su ne ta hanyar doka
Firaministan Australia Scott Morrison, ya tabbatar cewa mutumin da ake zargin dan asalin kasar Australia ne, kuma ya ce mutumin “wani dan ta’adda ne mai tsattsauran ra’ayin rikau
Shugabannin kungiyar kasashen Turai ta EU sun ce hakurin su ya kusa karewa gameda sha’anin Burtaniyya da shirin ta na fita daga kungiyar ta EU da ake kira Brexit da turanci, inda yanzu saura makonni biyu kafin a cimma wa’adin ficewar kasar daga kungiyar ta EU
Akan haka ne, shugabannin na EU suka ce a shirye suke su karawa Burtaniyya lokaci amma fa a bisa sharudda masu wahala
Daya daga cikin sharuddan shine cewa watakila za’a nemi Ingila ta sake gudanarda wata sabuwar kuri’ar jin ra’ayin jama’a gameda zama ko ficewarta daga kungiyar EU
A ranar 21 ga watan nan ne dai Firayin-ministar Burtaniyya, Theresa May zata nemi kasashen na Turai da su jinkirta ficewar kasarta daga EU har zuwa watan Yuni mai zuwa
Akalla mutane 49 suka rasa rayukansu, wasu fiye da 20 kuma suka sami raunuka a cikin harbe-harben da aka yi a wasu masallatan Jumma’a guda biyu na kasar New Zealand a yau
Yanzu haka an cafke wasu mutane uku maza da mace daya dangane da harin, koda yake Firayin-ministar New Zealand, Jacinda Arden, ta ce daga cikin mutanen, ba wanda sunansa ke cikin jerin sunayen mutanen da ma’aikatun tsaro ke maida hankali a kansu
Tuni aka riga aka tuhumi daya daga cikin mutanen, wani dan shekaru 28 da haihuwa da laifin kisan kai, kuma gobe Asabar ake sa ran gabatar da shi a gaban hukuma, kamar yadda kwamishinan ‘yan sanda Mike Bush ya bayyana
Ko da yake, Bush bai ambaci sunan mutumin da ake tuhuma ba, amma gidan talbijin din kasar na TVNZ ya bayyana wani dan bindiga mai suna Brenton Tarrant daga Grafton a matsayin wanda ya kai harin
An tuhumi wani mutum guda da laifin harin da aka kai a wasu masallatai biyu a kasar New Zealand wanda ya yi sanadin mutuwar mutum 49
Harin ya kuma jikkata wasu mutum 48
Shugaban ‘yan sanda, Mike Bush ya ce za a gurfanar da mutumin a gaban kotu a gobe Asabar
Ko da yake, Bush bai ambaci sunan mutumin da ake tuhuma ba, amma gidan talbijin din kasar na TVNZ ya bayyana wani dan bindiga mai suna Brenton Tarrant daga Grafton na yankin South Wales na kasar Australia a matsayin wanda ya kai harin
Hukumomin kasar Australia sun tabbatar da cewa mutumin dan kasarsu ne
Har ila yau, an kama wasu mutum hudu – maza uku mace guda
Firai minitar kasar New Zealand Jacinda Ardern, ta ce babu ko daya daga cikin mutanen da ake sa mai ido
Daga cikin wadanda suka jikkata suke kan karbar magani har da kananan yara a cikinsu
Akalla mutum 41 da aka kashe a masallaci guda ne
Yanzu haka an kai hari a wasu Masallatai biyu a kasar New Zealand, 'yan sandan kasar sun kai dauki gaggawa a guraran da abun ya faru
Yanzu haka an kai hari a wasu Masallatai biyu a kasar New Zealand, 'yan sandan kasar sun kai dauki gaggawa a guraran da abun ya faru
Rundunar ‘yan sandan kasar New Zealand ta tura jami’anta zuwa wani Masallaci da ke yankin da ake kira Central Christchurch, inda rahotanni suka ce an kai harin bindiga
Kafofin yada labaran kasar ta New Zealand, sun ruwaito cewa, an kai harin bindigar ne a yau Juma’a da rana, kuma an samu jikkata da dama
Sai dai babu bayanai daga hukumomi da suka bayyana ko an samu asarar rayuka ko kuma an jikkata ne kawai a harin da aka kai Masallacin
Wani da ya shaida lamarin, ya fadawa kamfanin dillancin labarai na Reuters cewa, ya ga mutum uku kwance a kasa kuma jini na kwarara daga jikinsu
Haka zalika, wani shaida ya fadawa kamfanin dillancin labarai na Associated Press cewa, ya ga mutum uku da suka mutu
Gabanin su kutsa cikin makarantar, maharan wadanda aka ce shekarunsu 17 ne da 25, sun kashe wani mai sayar da tsoffin motoci, suka saci mota kafin su kai hari a makarantar
Wasu tsoffin dalibai biyu, wadanda suka rufe fuskokinsu, sun kutsa cikin wata makaranta da ke Sao Paulo a Brazil dauke da muggan makamai, inda suka bindige mutane, sannan suka kashe kansu daga baya
‘Yan sanda a yankin da ake kira Suzano, sun ce dalibai takwas sun mutu, sannan wasu 17 sun jikkata
Gabanin su kutsa cikin makarantar, maharan wadanda aka ce shekarunsu 17 ne da 25, sun kashe wani mai sayar da tsoffin motoci, suka saci mota kafin su kai hari a makarantar
Wani rahoto ya bayyana cewa mai sayar da motocin kawun daya daga cikin maharan ne
Wani dan sandan yankin ya ce matasan sun kai harin ne da bindigogi da wukake da adduna da kuma kwari da baka na zamani
A yau Laraba ake sa ran majalisar dokokin kasar Birtania zata kada kuri’a kan ko ya Birtaniya za ta fice daga kungiyar kasashen turai, batare da amincewa da wasu ka’idojin ficewar ba
Yarjejeniyar da ake kira “Ba dai-daito” wacce Firaminista Thersa May taki amincewa da ita, a bangare daya kuwa ‘yan majalisar kasar sun ki amincewa da yarjejeniyar da May ta cimma da sauran kasashen kungiyar ta Turai
A jiya Talata ‘yan majalisun sun kada kuri’ar amincewa da a sake duba yarjejeniyar
"Adadin wadanda suka kada kuri’ar amincewa a hannun dama, dari biyu da arba’in da biyu (242)
Wadanda suka kara kuri’ar kin amincewa a haggu dari uku da casa’in da daya (391)
Saboda haka wadanda suka ki amincewa sun yi rinjaye
Idan kuma har ‘yan majalisun suka ki amincewa daficewa Ba-dai-daito, to za’a kada kuri’a ta uku a ranar Alhamis, wanda za’a bukaci kungiyar ta kara lokaci daga ranar 29 don sake duba wasu hanyoyi da za’a bi a fice
Tilas ne kasashen kungiyar Tarayyar Turai su amince da duk wani Karin wa’adi da za a bukata
Gwamnatin Siriya ta yi watsi da wani rahoto da kungiyar dake sa ido akan makaman guba ta kasa-da-kasa ta fidda wanda ya gano cewa ta yiwu an yi amfani da sinadarin Chlorine wajen kai hari akan birnin Douma dake hannun ‘yan tawaye a karshen shekarar da ta gabata
Wata sanarwa daga ma’aikatar harkokin wajen Siriya da aka fidda jiya Alhamis ta ce rahoton na cike da bayanan da ba na gaskiya ba kuma ba shi da tushe
Kungiyar haramta yin amfani da makaman guba da ake kira OPCW a takaice, ta fidda wani rahoto a makon da ya gabata wanda ya ce akwai hujjoji masu karfi da suka nuna cewa an yi amfani da wasu miyagun sinadirai dake dauke da Chlorine a harin da aka kai a watan Afirilun shekarar 2018
Shaidun gani da ido da ma’aikatan lafiya a lokacin sun ce fiye da mutane 40 aka kashe a harin da aka kai
Kungiyar ta OPCW ta kai ziyara Douma
Amma rahoton ta bai dora laifi akan yin amfani da gubar ba
Wasu rahotanni sun ce Koriya ta Arewa ta sake komawa bakin aikin gina gurin gwada makami mai linzamin, a cewar wasu cibiyoyin bincike na Koriya Ta Kudu da Amurka
A yau Laraba Kamfanin Dillancin labarai na Yonhap na Koriya ta Kudu ya ce, ma'aikatan leken asiri sun sanar da mahukunta a wani taron sirri da aka yi cewa, an soma wannan aikin
Cibiyar Nazarin Harkokin waje ta C
dake Washington ta bayar da rahoto a jiya Talata cewa, Koriya ta Arewa na "ci gaba da sake gina" sansanoninta na kera makamashin nukiliya dake a Sohae, kamar yadda wani hoto da tauraron dan Adam ya dauka tsakanin 16 ga watan Fabrairu zuwa 2 ga watan Maris na wannan shekarar ta 2019
Bayan wani hari da aka kai a yankin Kashmir da ke karkashin ikon India, wanda ya hallaka mutane da dama, yanzu haka Pakistan ta ba da sanarwar damke shugaban kungiyar da ake zargi da kai harin
Hukumomi a Pakistan sun damke wasu mutane 44 da ake zargin ‘yan bindiga ne, cikinsu har da wani dan’uwan jagoran wata kungiya mai tsattsauran ra’ayi, wadda kasar ta Indiya ke zargi da kai harin kunar bakin wake da wata mota a yankin Kashmir mai rabuwar kawuna
Mummunan harin da aka kai gundumar Pulwama ranar 14 ga watan jiya na Fabrairu, ya yi sanadin mutuwar jami’an tsaron Indiya wajen 40, al’marin da ya yi kusa haddasa yaki tsakanin kasashen biyu masu makaman nukiliya, saboda zargin cewa kungiyar Jaish-e-Mohammed da ke kasar Pakistan ce ta kai harin
Ministan Harkokin Cikin Gidan Pakistan Shehryar Afridi ya gaya ma manema labarai jiya Talata cewa wadanda aka damke din sun hada da Mufti Abdul Rauf, dan’uwan Massood Azhar, shugaban kungiyar
Rangwamin haraji da kara kudaden ta take kashewa tsaro, suna cikin matakan da China zata dauka a wannan shekara domin bunkasa tattalin arzikinta dake fama da matsaloli
Shugaban gwamnatin Li Keqiang shine ya bayyanar da wannan mataki a yau Talata a wurin bude wani taron majalisar dokokin da shekara a birnin Beijing
Li ya fadawa ‘yan majalisar cewa masu aiwatar da tsare tsaren kasa sun auna samun bunkasar tattalin arziki ta kashi 6 zuwa shida da digo biyar a wannan shekara, hasashen da ya dan yi kasa a kan na bara na kashi 6
Tattalin arzikin China, wanda shine mafi girma na biyu a duniya, ya samu bunkasar kashi 6
6 a shekarar 2018, tafiyar hawainiyar da tattalin ya huskanta a cikin shekaru 30 dangani da rashin sayin kaya a gida da kasashen waje da kuma mummunar yakin ciniki tsakaninta da Amurka
Shugaban gwamnatin yace gwamnati zata yi rangwamin dala biliyan 298 na harajin masana’antu da kudaden biyan insharan jama’a kuma ta rage harajin kaya a kan masana’antun ta kashi 16 zuwa 13 cikin dari
A hali da ake ciki kuma Beijing ta rattaba hannu a kan dala biliyan 177 da zata kashewa ayyukan soji a wannan shekara, lamarin da ya kai ga karin kashi 7
Dakarun da ke samun goyon bayan Amurka, sun bayyana cewa samun karin fararen hula a yankin, wadanda mayakan ke amfani da su a matsayin garkuwa, shi ne dalilin da ya sa farmakin ke tafiyar hawainiya
Farmakin da ake kai wa a tunga ta karshe da ke hannun mayakan IS wanda suka ayyana a matsayin daularsu a Siriya, ya fuskanci tsaiko, yayin da aka shiga yini na uku
Dakarun da ke samun goyon bayan Amurka, sun bayyana cewa samun karin fararen hula a yankin, wadanda mayakan ke amfani da su a matsayin garkuwa, shi ne dalilin da ya sa farmakin ke tafiyar hawainiya, kamar yadda mai magana da yawun gamayyar dakarun ta SDF, Mustapha Bali, ya wallafa a shafin Twitter
Sai dai bai bayyana matakan da suke dauka ba, domin ganin an an fitar da fararen hular daga Baghuz ta hanyar da ba za su cutu ba
Amma dai ya yi gargadin cewa, jinkirin da aka samu ba zai dauki dogon lokaci ba
Akalla sojoji dubu 15 da ke samun goyon bayan Amurka a Siriya sun kaddamar da wani mummunan hari a wani guri dan karami da ke kauyen Baghuz na arewa maso gabashin Siriya a ranar Juma’a da daddare, wanda ya samu goyan bayan jiragen yakin Amurka da na kawayenta
Hukumomin Faransa sun ce wasu bakin haure guda hamsin da suka saci hanyar su a cikin wani jirgin ruwan Faransa a wani yunkurin shinga kasar Ingila daga birnin Dover, sun isa Calais mai tasahar jirgin ruwa a arewacin Faransa a jiya Asabar
Jami’an sun ce an kama mutane 44 a cikin bakin hauren, lamarin da ya gurgunta yunkurin su na isa Ingila a cikin jirgin da yake komawa Ingila
Mutane biyu a cikin bakin hauren sun fada a cikin ruwa amma dai an gaggauta ceto su
Jami’an hukumar harkokin ruwan kasar Faransa sun ce an jinkirtar da jigilar jirgin ruwa na sa’o’I dama, yayin da ‘yan sanda suke gudanar da bincike a ciki jirgin
Hukumomin sun ce akalla bakin haure guda dari suka je tashar jirgin ruwan da yammacin jiya Asabar
Kamfanin dillancin labaran Faransa na AFP, yace ‘yan sandan sun ci gaba da binciken jirgin ruwan har izuwa safiyar yau Lahadi kuma a cewar ‘yan sanda har yanzu akwai akalla bakin haure guda hudu dake boye a cikin jirgin ruwan da aka kamo sauran bakin hauren
Kasar Canada ta amince da saurare a kan batun mika babbar jami’an kudi na katafaren kamfanin sadarwar China ta Huawei ga Amurka domin fara shari’a da aka dade ana ja-in-ja a kai, wani lamarin da ka iya addabar dangantakar Amurka da Canada
Ma’aikatar shari’ar Canada ta sanar a jiya Juma’a cewa babbar jami’ar Huawei Meng Wangzhou zata bayyana a gaban kotu a Vancouver a ranar shida ga watan Maris domin saka ranar da za a mikata
Ma’aikatar shari’ar tace ta gamsu cewa akwai shaida da dama da za a gabatarwa kotu domin daukar shawarar mikata
Ofishin jakadancin China a Canada ya bayyana rashin amincewa da adawarsa ga ci gaba da wannan shari’a
Lauyoyin Meng sun ce har iyau tana kan bakarta na rashin aikata ba daidai ba kuma sun kira matakin mikatan a matsayin rashin mutunta tsarin shari’a
An kama Meng ne bisa bukatar Amurka a lokacin da take yunkurin sake jirgin sama a Vancouver a cikin watan Disemba
Amurka ta shigar da bukatar nemanta bisa aikata laifin hadin baki wurin rashin mutunta takunkumi da Amurka ta dorawa Iran
‘Yan kungiyar Taliban sun kaddamar da wani hari da sanyin safiyar yau Jumma’a a kan wani babban sansanin soja dake kudancin Afghanistan, har sojoji akalla 25 suka mutu, mayakan sun kuma tafi da wasu sojoji da yawa
Jami’an Afghanistan da majiyoyin kungiyar Taliban sun ce wasu ‘yan bindiga dauke da manyan makamai sanye kuma da kayan soja, ciki har da ‘yan kunar bakin wake ne suka afka sansanin Shorab dake lardin Helmand, inda kuma dakarun Amurka ke zaune
Da farkon harin, wani dan kunar bakin wake ya tada nakiyoyin dake dankare a cikin motar da yake a bakin babbar kofar shiga wurin, abinda ya ba sauran maharan damar shiga sansanin da ke da tsauraran matakan tsaro
An ci gaba da gwabza fada har zuwa azahar a yau din
Sai dai jami’an Afghanistan basu tabbatar da cewa ko jami’an tsaro ne suka kashe, tare da fatattakar maharan daga sansanin ba ko a’a, saboda ruwan sama kamar da bakin kwarya da aka yi ya kawo tsaiko
A wata sanarwa, Ofishin gwamnan lardin ya ce akalla mahara 9, ciki har da ‘yan kunar bakin wake 3, dakarun Afghanistan suka kashe
Sai dai sanarwar ba ta yi karin bayani ba akan dakarun Afghanistan da aka kashe ko suka jikkata
Duk da cewa tattaunawar su ta lalace a Vietnam a cikin makon nan, da alamu shugaban Amurka Donald Trump bai dauki wani abu da zafi ba akan shugaban Koriya Ta Arewa Kim Jong Un, tun da ya kira shi “shugaban kwarai”
A wata hira da Sean Hannity na gidan talabijin din Fox News yi da shi a birnin Hanoi, wadda aka nuna a talabijin a daren jiya Alhamis, Trump ya bayyana Kim a matsayin “mutum mai zurfin tunani wanda kuma ba aka iya cewa ga inda zai dosa
Trump ya kuma fadi cewa Kim na burge shi haka kuma shi ma Kim din Trump na burge shi
“Wasu mutane na cewa haba, bai kamata ya burge ka ba
” Na ce masu don me ba zai burge ni ba
Shugaban ya kuma fadi cewa su duka biyun suna samun fahimtar juna
An shirya liyafar rana ta manyan mutane a katafaren otel din Metropole, an kuma shirya wani biki don sanya hannun da shugaban Amurka Donald Trump da shugaban Korea ta arewa Kim Jong Un zasu yi a wasu yarjeniyoyi
Amma kuma cikin gaggawa aka soke duka bukukuwan biyu kafin jiya Alhamis, abinda ya kawo karshen taron kolin na biyu tsakanin shugabannin manyan kasashen biyu ba tare da shiri ba
Kasar Pakistan ta ce dakarunta sun harbo wasu jiragen yakin Indiya guda biyu
Kasar Pakistan ta ce dakarunta sun harbo wasu jiragen yakin Indiya guda biyu
Kasar Pakistan ta ce dakarunta sun harbo wasu jiragen yakin Indiya guda biyu, da suka ratsa ta kan iyakar yankin nan da kasashen biyu suka dade suna rigima a kansa, watau yankin Kashmir
Wani kwamandan sojan Pakistan Manjo-janar Asif Ghafoor, ya ce an kama daya daga cikin direbobi jirgin na India bayan da jirgin ya fadi, kuma yanzu haka yana tsare a sansanin Kashmir bangaren rikon Pakistan, yayin da daya jirgin kuma ya fadi a bangaren rikon India na Kashmir din
Ya zuwa yanzu, babu wani bayani daga hukumomin kasar Indiya game da zargin da kasar ta Pakistan keyi, koda yake kafofin watsa labaru na Indiya, sun ce an samu dukkan direbobin jiragen yakin na India, kuma an san inda suke
An ga wasu manyan motoci dauke da fararen hula yau Jumma’a suna fita daga kauyen Baghuz dake gabashin Siriya, tungar mayakan ISIS ta karshe da suka ayyana a matsayin daularsu
Nan take dai ba a tabbatar da adadin fararen hular da suka rage a kauyen ba dake kusa da iyakar Iraki
Kamfanin dillancin labaran Associated Press ya bada rahoton cewa wasu motoci samfurin a-kori-kura da aka danawa bindigogi, mallakar dakarun Siriya da Amurka ke marawa baya ne suka raka ayarin motocin fararen hular
Sabbin hare-haren da aka kai jiya Alhamis, sun auna wajen kauyen Baghuz ne, kwana daya bayan da aka kwashe fararen hula 2,000 daga wurin
A Jiya Alhamis sakataren harkokin wajen Amurka Mike Pompeo, ya fadi cewa Amurka ba ta da niyyar sassauta takunkumin da ta garkamawa Koriya Ta Arewa har sai ta tabbatar da cewa Koriyar ta rage barazanarta matuka, a matsayin kasar da ta mallaki makaman nukiliya
Koriya Ta Arewa ta ce takunkumin da Amurka ta sanya ma ta na cikin dalilan da suka janyo abinda ta kira “matsalar abinci” a kasar
Koriyar na kuma bukatar a sassauta mata takunkumin bayan haka ta na kuma yin kira ga Majalisar Dinkin Duniya akan ta agaza mata da abinci
Majalisar Dinkin Duniya ta fadi cewa kashi 41 cikin dari na al’ummar Koriya Ta Arewa ba su da isasshen abincin da zasu ci
Wadannan kalaman na sakatare Pompeo na zuwa ne mako daya kafin taron koli na biyu da za a yi tsakanin shugaban Amurka Donald Trump da shugaban Koriya Ta Arewa Kim Jong Un a birnin Hanoi dake kasar Vietnam
Alamu na nuna cewa ta yiwu Amurka da China su cimma yarjejeniya don kaucewa karin haraji
Alamu na nuna cewa ta yiwu Amurka da China su cimma yarjejeniya don kaucewa karin haraji
Yayin da China da Amurka suka koma kan teburin muhimmiyar tattaunawa a birnin Washington yau Alhamis, alamu na nuna cewa ta yiwu bangarorin biyu su cimma yarjejeniya
Kamfanin dillancin labaran Reuters ya bada rahoton cewa wasu manyan jami'an cinikayya daga bangarorin biyu na ƙoƙari cimma wasu manyan yarjejeniyoyi guda 6 da zummar warware wasu muhimman batutuwa masu zafi kama daga batun fasaha, da batun tallafin kasa, da kuma kutsen yanar gizo
A farkon wannan makon, Shugaba Donald Trump ya ce babu rana ko lokacin da “za a cimma yarjejeniyar cinikayya, furucin da ya sa wasu ke gani kamar wa’adin ranar 1 ga watan Maris da aka sanya, wanda ta yiwu ya janyo karin haraji mai yawa daga kasashen biyu, a dage shi idan har aka sami ci gaba a ganawar da kasashen ke yi
A wani al'amari mai tayar da hankali, wata babbar gobara ta kashe mutane da dama a Dhaka, babban birnin kasar Bangladesh baya ga mummunar barna da ta yi
Wata babbar gobara, wadda ta yi kaca-kaca da rukunin gidajen haya a Dhaka babban birniin kasar Bangladesh, ta hallaka mutane akalla 70 a wani sashi mai cike da tarihi
Gobarar ta tashi ne da daren jiya Laraba a daya daga cikin rukunin gidajen da ke shiyyar Chawkbazar na birnin na Dhaka, kafin ta wanzu cikin lokaci kankani zuwa akalla wasu gine-ginen kuma guda huda
‘Yan kwana-kwana sun ce akasarin wadanda abin ya rutsa da su sun makale ne cikin gidajen
Akalla wasu mutanen kuma 50 sun ji raunuka
shugaban sojojin kasar Venezuela ya sake jaddada goyon bayan su da shugaba Nicolas Maduro, biyo bayan kalaman da Shugaba Trump ya yi akan kasar ta su
Ministar tsaron kasar Venezuela, ya ce dakarun kasar za su ci gaba da zama akan iyakokin kasar, kwana guda bayan da shugaban Amurka Donald Trump ya ce, “za su iya amfani da kowanne irin zabi” domin ganin an samar da gwamnatin wucin gadi a kasar ta Venezuela
A jiya Talata, ministan tsaron kasar, Vladimir Padrino, ya yi watsi da kalaman Trump a wani jawabi da ya yi ta talbijin, yana mai cewa, furucin shugaban “babu dattaku a cikinsa, sannan ba a taba yin irinsa ba
“Waye shugaban dakarun kasa da doka ta yarda da shi? Suna tunanin sune ke da kasar nan, kuma Donald Trump ya yi tunanin yana da karfin ikon da idan ya ba da umurni, dakarunmu za su bi?” inji shugaba Nicolas Maduro
A ranar Litinin, yayin da yake jawabi a gaban ‘yan kasar Venezuela mazauna nan Amurka a jihar Florida, shugaba Trump, ya yi kira ga dakarun Venezuela, da su yi watsi da umurnin shugaba Maduro, su amince da tayin afuwa da shugaban wucin gadi Juan Guaido ya yi musu
Firai Ministan Pakistan Imran Khan ya yi kashedi a yau Talata cewa kasar sa zata gaggauta mayar da martani ga duk wani harin soja da India zata kawo mata
Khan ya yi wannan kashedi ne a wani jawabi ta telbijin yayin da ake fama da tankiya tsakanin kasashen biyu masu makaman nukiliya, wanda suke zaman doya da manja, biyo bayan wani mummunar harin kunar bakin wake a kan sojojin India a yankin Kashmir da ake takaddamna akai
"Yace idan kuna tunanin kai wani hari a kan Pakistan, toh ita Pakistan ba zata yi wata-wata ba, zata mayar da martani ne"
Khan yace bamu da wani zabi illa mu mayar da martani ga duk wani hari daga India
New Delhi dai ta dora laifin kai harin a gundumar Pulwama da ya yi sanadiyar kashe sama da sojojin India arba’in a kan tungar sojojin Pakistan
Ya kuma gargadi sojojin Venezuela cewa muddun su ka barar da wannan dama ta ahuwa, “ba za ku sami gabar fita ku hau tudun mun tsira ba; ba mafita gare ku, kuma ba abin yi gare ku
” Trump ya kara da cewa, “Za ku yi asarar komai
A wani jawabin da Shugaban Amurka Donald Trump ya yi ga masu ruwa da tsaki, ciki har da sojojin Venezuela, ya yi kiran da a kawo karshen tsarin mulkin gurguzu a kasar ta Venezuela
Trump ya ce Amurka na neman a kafa sabuwar gwamnati a Venezuelar cikin lumana, to amma kuma, “ba za a kau da yiwuwar amfani da duk wani zabi ba
Trump, wanda ke Miami a lokacin, ya yi kira ga sojojin Venezuela da su yi watsi da duk wani umurni daga Shugaba Nicolas Maduro, su kuma amince da tayin ahuwar da Shugaban Majalisar Tarayyar kasar, Juan Guaido ya masu, wanda Guaidon shi ne kuma Amurka da wasu kasashe kimanin 50 su ka amince da shi a matsayin shugaban kasar
Ya kuma gargadi sojojin Venezuela cewa muddun su ka barar da wannan dama ta ahuwa, “ba za ku sami gabar fita ku hau tudun mun tsira ba; ba mafita gare ku, kuma ba abin yi gare ku
” Trump ya kara da cewa, “Za ku yi asarar komai
Gabanin wannan jawabin da Trump ya yi ga al’ummomin Venezuela da Amurka, Fadar Shugaban Amurka ta White House ta ce, “Amurka na sane da inda jami’an sojin Venezuela da iyalansu su ka bobboye kudade a fadin duniyar nan
Kamar yadda aka san na iya faruwa, hidiman Shugaban Amurka Donald Trump na kare ayyana dokar ta baci da ya yi, su na masu nuni da illar rashin yin hakan
Fadar White House a jiya Lahadi ta kare ayyana dokar ta baci da shugaba Donald Trump ya yi don ya iya gina Katanga a kan iyakar Amurka da Mexico domin ya hana kwararowar bakin haure duk da ya ce ba dole sai ya yi hakan ba
Wani mai ba wa shugaba Trump shawara wanda ke da tsattsauran ra'ayi kan batun bakin haure mai suna Stephen Miller ya gaya wa gidan talabijin na Fox News jiya Lahadi cewa Trump, a ta bakinsa, “Na iya kin daukar mataki game da wannan matsalar, to amma bai zabi yin hakan ba
Miller ya caccaki tsohon Shugaba George W
Bush dan jam’iyyar Republican saboda, abin da ya kira, “cin amanar kasa sosai” na sama da shekaru ashirin da suka wuce, lokacin da ya bari bakin haure suka shigo kasar ninki hudu na masu shigowa yanzu
To amma Miller ya ce, "maganar ita ce: babu yadda za a ce ga kasa gawurtacciya amma kuma ba ta da kan iyaka mai kariya
Ya ce matakin da Trump ya dauka “na kare kan iyakokinmu ne” sannan ya kira bakin haure "barazana ga kasarmu
Yarima mai jirar gado a Saudi Arabia Mohammed bin Salman zai fara wata ziyarar wuni biyu ta farko zuwa Pakistan a yau Lahadi, inda ake sa ran zai sanar da wani aikin zuba jari na biliyoyin daloli
Wannan babbar ziyara da ba a saba gani ba, tana zuwa ne a lokacin da Pakistan keda hadari na tsananin tankiya tsakanin ta da babbar kishiyar ta kasar India a kan wani mummunar harin kunar bakin wake da aka kai a makon da ya gabata a yankin Kashmir da ake takaddama a kai
New Delhi ta zargi Islamabad da taka rawa a wannan harin da ya kashe sama da jami’an tsaron India 40, wani zargi da jami’an Pakistan suka musunta kuma suka ce bashi da tushi
Yarima bin Salaman mai lakabi MBS atakaice, zai yi ziyarar ce da wata babbar tawaga, ciki har da iyalan gidana sarauta da wasu manyan minstoci da kuma manyan ‘yan kasuwa 35
An kuma shirya Yarimar zai gana da Firai Ministan kasar Imran Khan da babban sojojin Pakistan Janar Qatar Javed Bajwa
Jiragen sojojin Amurka guda uku sun kai kayan taimakon da za a baiwa Venezuela a garin Cucuta na Colombia a jiya Asabar, kari a kan dubban ton abinci da magunguna da ake jira a tsallaka da su kan iyakar kasar
Ya zuwa yanzu kayan taimakon da Amurka da wasu kasashen suka aika basu kai ga mutanen Venezuela ba, a don haka kayan na jibge ne a wasu garuruwa cikin Colombia da Brazil da kuma Curacao
Shugaban Venezuela Nicholas Maduro da ake jayayya da shi yace ba a bukatar taimakon ya kuma ce taimakon ya sabawa doka
Kasar Venezuela tana fama da karancin abinci da magani da wasu abubuwan rayuwa na yau da kullum kana tana fama da tsananin tsadar rayuwa fiye da duk wata kasa a duniya
Mutane miliyan uku da suka kai kashi goma cikin dari na al’ummar Venezuela sun arce daga kasar
“Doka ta 6 ta ce karka aikata zina kuma wannan dokar na daya daga ciki dokoki 10 na Littafi Mai Tsarki ko Bible da Allah ya saukar
Kuma wannan wani muhimmin umarni ne a addinin Yahudawa da na Kirista
Fadar Vatican ta ce Paparoma Francis, ya tsige wani tsohon babban limamin katolika a Amurka mai suna Theodore McCarrick saboda abin kunyar da ya yi
A cikin watan Yulin bara, Francis ya amince da murabus din McCarrick da ya yi daga makarantar horar da malaman Katolika, biyo bayan zargin cewa ya aikata laifin lalata da yara kanana, da kuma manya a shekaru da dama a lokacin yana koyarwa
Fadar Vatican ta fada a cikin wata sanarwa da ta fitar a cikin watan Janairun wannan shekarar cewa, ta samu McCarrick da aikata laifi, yayin da aka masa tambaya a wani mataki mafi tsarki da ‘yan darikar Katolika ke fadar laifukan da suka yi wa Ubangiji
A wannan lokacin aka tabbatar da laifinsa na yin lalata da yara kanana da manya da kuma amfani da matsayinsa ta yadda bai dace ba
“Doka ta shida ta ce karka aikata zina kuma wannan dokar na daya daga ciki dokoki goma na Littafi Mai Tsarki ko Bible da Allah ya saukar
Kuma wannan wani muhimmin umarni ne a addinin Yahudawa da na Kirista
Daruruwan ‘yan Haiti sun yi zanga zanga a kan titunan Port-au-Prince a kwana na tara a jere zuwa jiya juma’a, dukkuwa da tabbacin da shugaban kasar ya bayar cewa yana sane da matsalolinsu yana kan daukan matakin warware su
A ta bakinshi “muna kira da al’ummar duniya su taimakamana wajan kawar da shugaba Jevenel Moise, saboda Jobenel su ya kewa aiki” abinda wani mai zanga zanga ya fadawa sashen Creole na Muryar Amurka
Ya kara da cewa “yan uwana ‘yan kasa, don Allah idan kunga Jovenel akan titi ku bugamar ankwa sannan ku jefashi kurkuku”
Moise ya kawo karshen shiru da yayi na tsawon mako guda ta wajan jawabi da kasa da daren shekaran jiya Alhamis, wanda aka yada a kasa baki daya da kuma ta kafar sada zumunta ta Facebook
Ya yi kokarin kwantar da hankali da kuma bada tabbaci ma kasar dake cike da fushi
Ata bakinsa “naji ku”, yana mai amsa zargin gazawa da akewa gwamnatin sa da kuma rashin gaskiya
Ya kara da cewa “bazan taba cin amanarku ba
Saboda ku nayi takarar shugaban kasa
Hukumar agaji ta majalissar dinkin duniya ta na neman dala miliyan $920 don samar da kayan agaji na ceton rayukan ‘yan gudun Hijirar Rohinja sama da dubu dari tara (900,000), wadanda su ka tsere zuwa Bangledesh don kaucema tashin hankali da tsanani a Myanmar
Akasarin ‘yan Rohinja na zama a takure da kuma mawuyacin hali a sansanin ‘yan gudun hijira da ake kira da Kutupalong, wanda shine sansanin ‘yan gudin hijira a duniya mafi girma
Hukumomin Bangladash sun sha yabo sabodo ansar ‘yan gudun Hijira masu yawa
To amma Ministan Harkokin Wajan Bangledesh, Shahriar Alam, ya amasa cewa akwai matsala sosai
Alam ya ce, mafuta itace a maida su kasashen su
Ya ce Bangladesh ta sha tattaunawa da cibiyoyin majalissar dinkin duniya kan wannan zabin
Bara, majalissar dinkin duniya da gwamnatin Myanmar sun saka hannun kan maida ‘yan Rohinja kasar su
Firayin ministan kasar Indiya Narendra Modi ya yi alkawarin daukar kwakkwaran matakin maida martani akan mummunan harin da aka kai kan jami’an tsaro a yankin Kashmir dake India, yayinda Indiyar ta ce tana da kwakwarar hujja Pakistan na da hannu dumu-dumu a harin da aka kai, kuma kasar ta nemi sauran kasashe su maida Pakistan saniyar ware
Bayan da ya gana da masu bashi shawara ta fannin tsaro yau Jumma’a, Modi ya yi alkawarin cewa duk wadanda suka kai harin zasu dandana kudarsu, ya kuma ce za a ba jami’an tsaro damar daukar mataki akan ‘yan ta’addan
Kungiyar mayakan da ake kira Jaish-e-Mohammad, wadda mazaunin ta ke Pakistan, ta dauki alhakin kai harin kunar bakin waken na mota wanda ya auna wani ayarin jami’an soja jiya Alhamis har sojoji 40 suka mutu, wannan shine hari mafi muni da aka taba gani a yankin cikin shekaru da dama da suka wuce
An samu yankewa babban madugun kwayar nan na kasar Mexico, Joaquin Guzman wanda aka fi sani da “El Chapo’ hukunci, akan laifin safarar kwaya da sauran wasu laifuka a birnin New York
An samu yankewa babban madugun kwayar nan na kasar Mexico, Joaquin Guzman wanda aka fi sani da “El Chapo’ hukunci, akan laifin safarar kwaya da sauran wasu laifuka a birnin New York
An samu yankewa babban madugun kwayar nan na kasar Mexico, Joaquin Guzman wanda aka fi sani da “El Chapo’ hukunci, akan laifin safarar kwaya da sauran wasu laifuka a birnin New York
A ranar Talatar da ta gabata Masu shari'ar sun yanke hukunci, bayan kwanaki shida suna tattaunawa a kan dukkanin laifuffuka goma da ake zargin sa dasu
kuma yanzu akwai yiyuwar zai zauna a jidan yari har karshen rayuwar sa
Watanni uku da kawo ƙarshen shugabancin Guzman na kungiyar masu sai da miyagun kwayoyi wato Sinaloa Cartel, wanda masu gabatar da kara sukace itace "mafi girma a duniya
Masu gabatar da kara na tarayya sun ce, nasarar da Guzman ya samu ya fara ne a shekarun 1980, lokacin da kwarewar da yayi a cinikayar hodar ibilis wato "cocaine" zuwa cikin Amurka, ya samar da kudaden ga jami'an kwastan na Colombia
A kalla mutane 17 sun mutu a yau Talata yayin da gobara ta tashi a cikin wani babban otal a birnin Delhi da sanyi safiya, wani sabon bala’I da ya haifar da damuwa a kan matakan tsare wuta a India
Gobarar ta tashi ne a cikin wani otal mai suna Arpit Palace a wani bangare mai cike da jama’a a tsakiyar birnin Delhi, inda hotuna suka nuna yanda wutar take cinye ginin
Mun tabbatar da wannan labarin tare da hukumomin asibitoci, da suka fada mana mutane 17 uka mutu ciki har da karamin yaro, inji Sunil Choudhary wani jami’in ‘yan kwana-kwana yana fadawa kamfanin dillancin labarai na AFP
Wasu kafafen labarai na cikin gida sun ce wata mace da danta sun mutu ne yayin da suka yi kokarin tserewa wutar suka tsallako a cikin taga
“Ban samu umurnin rage yawan sojojinmu da ke Afghanistan ba,” abin da Shanahan ya gaya ma manema labarai kenan, gabanin ziyarar ba-zata da ya kai birnin Kabul jiya Litini
Mukaddashin Sakataren Tsaron Amurka, Patrick Shanahan, ya ce bai samu umurni daga Shugaba Donald Trump na janye sojojin Amurkan daga Afghanistan ba
“Ban samu umurnin rage yawan sojojinmu da ke Afghanistan ba,” abin da Shanahan ya gaya ma manema labarai kenan, gabanin ziyarar ba-zata da ya kai birnin Kabul jiya Litini
Ya kara da cewa, “umurnin da aka bayar, tare da hadin gwiwar Sakataren harkokin waje, Mike Pompeo da mai bayar da shawara kan harkokin tsaron kasa, John Bolton, shi ne a goyi bayan jakada na musamman Zalmay Khalilzad wajen tattaunawar cimma zaman lafiya
Makon jiya, a yayin jawabi ma Amurkawa kan makomar kasar, Trump ya sake yin tir da dadaddun fitintinun da ake fama da su- kama daga Syria zuwa Afghanistan - yana mai cewa “manyan kasashe ba su yaki har abada
Ya gaya ma taron jama’a cewa yayin da jami’an diflomasiyyar Amurka ke samun ci gaba a tattaunawar samar da zaman lafiya a Afghanistan, “za mu iya rage yawan sojojinmu a kasashen waje, mu samu mu maida hankali kan hanyoyin dakile ta’addanci
A cigaba da gallaza ma tsirarun jinsi da China ke yi, kasar ta 'yan gurguzu ta yi matukar takura ma 'yan kabilar Uighur masu alaka da Turkiyya, abin da ya janyo nuna bacin rai daga Turkiyya da sauran al'ummomin duniya
Kasar Turkiyya ta yi kira ga China da ta rufe abin da Turkiyyar ta kira “sansanonin garkame” ‘yan kabilar Uighur kimanin miliyan guda, ta na mai bayyana sansanonin da wani “babban abin kunya ga dan adam
Mai magana da yawun Ma’aikatar Harkokin Wajen Turkiyya Hami Aksoy ya fada a wata rubutacciyar takarda jiya Asabar cewa, “Yanzu ba wani boyayyen abu ba ne cewa Turkawan Uighur sama da miliyan guda da ke kasar China, wadanda akan kama su ba bisa ka’aida ba, kan fuskanci tsanani, kuma akan jirkita masu hankali a siyasance a sansanonin da aka garkame su da kuma gidajen yari
Wannan kalaman na Turkiyya ya biyo bayan labarin mutuwar wani fitaccen marubuci kuma mawaki dan kabilar Uighur mai suna Abdureihim Heyit, wanda aka tsare shi a daya daga cikin sansanonin a lardin Xinjiang a kasar ta China
Kafar labarai ta Associated Press ta ce ba a iya tabbatar da labarin mutuwar ta Heyit ta wajen wata kafa ta dabam ba
Kayan abinci da magunguna da sauran kayan agaji na jibge a sashin Colombia na gadar,  ta yadda wata tanka da wasu manyan motocin daukar kaya biyu ke tsaye a tsakiyar gadar
Mai yiwuwa, shugabannin Venezuela na aikata abin da ka iya zama “kisan kiyashi” ta wajen hana shigowa da kayan abinci, a cewar shugaban kasar na wucin gadi a jiya Lahadi
“Gwamnati ta san wadanda ke da hannu a wannan hanin
Wannan babban laifi ne na kuntata ma bil’adama, da kuma sojoji,” a cewar Shugaban wucin gadi Juan Guaido
Sojojin da ya ke nufi su ne wadanda aka tura wata gadar da ta hada Venezuela da Colombia
Kayan abinci da magunguna da sauran kayan agaji na jibge a sashin Colombia na gadar, ta yadda wata tanka da wasu manyan motocin daukar kaya biyu ke tsaye a tsakiyar gadar
Shugaban Venezuela Nicolas Maduro ya umurci sojojin da su hana shigowa da kayan agajin
Da aka tambaye shi ko yana ganin akwai hannun Rasha a rikicin siyasar kasar ta Venezuela? sai ya ce, komai mai yiwuwa ne, mun ga abin da ta yi, saboda haka, ya kamata mu zauna cikin shirin domin abin da ka iya faruwa a nan gaba
Kwamandan rundunar dakarun Amurka da ke kudancin kasar, ya tabbatar da ikrarin da Sakataren harkokin wajen Amurka, Mike Pompeo ya yi na cewa, akwai alamun mayakan Hezbollah a kasar Venezuela
Amma ya ce a halin da ake ciki a yanzu, dakarun Amurka sun fi maida hankali ne wajen ganin sun tsare lafiyar Amurkawa da kuma kokarin tallafa musu, saboda mawuyacin halin da suka shiga
Kwamandan dakarun na Amurka, Navy Admiral Craig Faller, ya fadawa manema labarai a karshen makon da ya gabata cewa, Amurka na iya bakin kokarinta wajen ganin duk ‘yan kasarta da dukiyoyinsu da jami’an diplomasiyya da ke kasar ta Venezuela, sun samu cikakken tsaro
Da aka tambaye shi ko yana ganin akwai hannun Rasha a rikicin siyasar kasar ta Venezuela? sai ya ce, komai mai yiwuwa ne, mun ga abin da ta yi, saboda haka, ya kamata mu zauna cikin shirin domin abin da ka iya faruwa a nan gaba
Matsalar da tattalin arzikin Venezuela ya shiga, ya sa shaguna da dama sun kasance wayam, yayin da miliyoyin ‘yan kasar suka bazama wasu kasashe domin neman hanyoyin kyautata rayuwarsu
Sarkin kasar Thailand ya yi fatali da batun shiga takarar 'yar uwarsa babba ta zama ‘yar takarar Firai Ministan kasar
A jiya Juma’a ne jam’iyar Thai Raksa Chart ta sanar cewa gimbiya Ubolratana mai shekaru 67 a duniya ce ‘yar takararta ta firai minister a zaben kasar na ranar 24 ga wata Maris
Makomar siyasar gimbiyar ta huskanci matsala ne a lokacin da kaninta sarkin ya fitar da wata takaitacciyar sanarwa yana mai cewa, takarar da ‘yar uwarsa zata yi bai dace ba kuma ya sabawa gargajiya da al’adun kasar
Jami’iyar ta Thai Raksa Chart ta fitar da wata sanarwa a yau Asabar tana fadin cewa ta amince da umarnin masarautar
Puangthong Pawakapan malamin kimiyar siyasa ne a jami’ar Chulalongkorn, ya fadawa kamfanin dillancin labaran Faransa na AFP cewa rashin amincewar sarkin ga takarar ‘yar uwarsa ya bata batun shigarta takara
Jami’iyar Thai Raksa Chart ta fada a yau Asabar cewa tana mutunta gargajiya da al’adun masarautar
Amurka ta yi alkawarin taimakon agajin dala miliyan 20 ga Venezuela, ciki har da abinci da ake bukata sosai da kuma magunguna, amma shugaba Nicolas Maduro ya watsi da taimakon
Amurka ta yi alkawarin taimakon agajin dala miliyan 20 ga Venezuela, ciki har da abinci da ake bukata sosai da kuma magunguna, amma shugaba Nicolas Maduro ya watsi da taimakon
Sojojin Venezuela sun toshe wata muhimmiyar hanya a Ikara kasar don hana shigo da kayan agajin jinkai daga Amurka da kuma wasu kasashen waje
Jiya Laraba, an ajiye wata babbar motar dako da wasu manyan kwantenonin dakon kaya biyu a tsakiyar wata gada da ta hada Venezuela da Colombia ranar Laraba, da kuma sojoji dauke da makamai dake sintirin a wurin don tisa keyar duk wani yinkurin tsalla iyaka
Amurka ta yi alkawarin taimakon agajin dala miliyan 20 ga Venezuela, ciki har da abinci da ake bukata sosai da kuma magunguna, amma shugaba Nicolas Maduro ya watsi da taimakon, yana mai cewa Venezuela ba kasar mabarata bace bayan haka wannan zai ba sojojin Amurka damarmamaya
Macedonia ta rattaba hannu kan wata takarda ta hanyar neman shiga rundunar tsaro ta tarayyar Turai, wato NATO
Macedonia ta rattaba hannu kan wata takarda ta hanyar neman shiga rundunar tsaro ta tarayyar Turai, wato NATO
Macedonia ta rattaba hannu kan wata takarda ta hanyar neman shiga rundunar tsaro ta tarayyar Turai ta NATO, a karkashin wani tsarin da za’a iya kammala shi nan da zuwa shekara mai zuwa
Babban Sakataren NATO Janar Jens Stoltenberg da Ministan harakokin tsaro na Macedonia Nikola Dimitrov sun kasance daga cikin wadanda suka halarci bikin sa-hannun yau Laraba a Brussels
Stoltenberg ya ce, kara Macedonia don ta zama kasa ta 30 a kungiyar NATO, zai kawo zaman lafiya da tsaro ga yankin baki daya
Da yake tsaye a kusa da Stoltenberg, Dimitrov ya ce abin da ke da muhimmanci ga kasarsa ta shiga wannan yarjejeniya ita ce "ba za’a barta a baya ba
Daman kasar Girka ce ta toshe yunkurin Macedonaia na shiga kungiyar tsaron ta NATO, saboda rigimar da suka yi shekaru suna yi, a kan sunan “Macedonia” din, wanda suna ne da wani yanki da Girka yake anfani da shi
Rahotanni na nuni da cewa ranar Talata mayakan kungiyar Taliban suka kashe dakarun Afghanistan
Yan Ta'addan Taliban sun kashe dakarun gwamnati 40 a wasu hare-hare da suka kai arewa maso gabashin Afghanistan a daidai lokacin da ake ci gaba da wani taron sulhu a birnin Moscow na kasar Rasha domin kawo karshen rikicin
Farmaki mafi muni da yan ta’addar suka kai da safiyar Talata shine wanda suka kai kusa da babban birnin Kunduz, a cewar jami’ai da mazauna yankin
Saifullah Amiri, Mataimakin shugaban gundumar ya fadawa kafofin watsa labaran Afghanistan cewa mayakan Taliban sun hallaka sojoji 22 da ‘yan sanda 3, yayinda aka raunata wasu 20
Kasashen Birtaniya da Spain da Faransa, da Sweden da kuma Denmark sun bayyana amincersu ga shugaban ‘yan adawan Venezuela a matsayin shugaban kasa mai riko
Kasashen na Turai suna bukatar Venezuela ta gudanar da wani sabon zaben shugaban kasa nan bada dadewa ba domin kawo karshen rikicin siyasa da matsalolin kayan taimako
Sakataren harkokin wajen Birtaniya Jeremy Hunt ya dora a shafinsa na Twitter cewa Nicholas Maduro bai bayyanar da sakamakon zaben shugaban kasa tsakanin kwanaki takwas da doka ta gindaya ba
Yace a don haka Birtaniya da kawayenta na Turai sun amince da Juan Guaido a matsayin shugaban kasa bisa tsarin doka, har kafin a gudanar da zaben gaskiya
Yace da fatar wannan mataki zai kai ga kawo karshen bukatar kayan taimako
Firai ministan Spaina ya fada a ranar Litinin a birnin Madrid cewa suna aiki ne domin maido da cikakken tsarin demokaradiya a Venezuela
A wani jawabi ta telbijin harshen Spanish a jiya Lahadi, Maduro yace ba zasu amince da wa’adi da wani zai gindaya musu ba
Yace tamkar shi ne yake baiwa kungiyar Tarayyar Turai kwanaki bakwai ta amince da kafa kasar Catalonia in ba haka ba zai dau mataki
Yace babu siyasar kasa da kasa da ake yi bisa sharadi da wani zai gindaya
Shugaban mujami’ar katolika na duniya Papa Roman Francis ya kai ziyara ta farko da babu wani Papa Roman da ya taba yi a yankin kasashen Larabawa inda addinin Musulunci ya samo asali
Francis ya fara yada zango ne a Hadaddiyar Daular Larabawa a yau Lahadi inda zai halarci wani taron addinai
Zai dai koma Rum ne a ranar Talata
Kafin ya bar fadar Katolika ta Vatican, Francis yace yana lura da matsalolin taimako da ake fama dasu a kasar Yamal cikin damuwa, ya kuma yi kira ga bangarori masu fada su mutunta yarjejeniyoyin kasa da kasa da aka cimma kuma su bada dama a shiga da kayan abinci ga Yamanawa
Papa Roman Francis da babban limamin jami’ar Azhar ta Mirsa inda Sunni ta kai shekaru dubu a wurin Sheikh Ashamed el-Tayeb zasu yi jawabi a gobe Litinin a wurin wani taron hadin kan bil adama
Wadanda zasu halarci taron sun hada da Musulmi da Krista da Yahudawa da mabiya addinan Hindu da Buddhist da wasu addinan
Taron da halartan Papa Roman duk wani yunkuri ne da Hadaddiyar Daular Larabawan ke yi na hada kan addinai, lamarin da ta yiwa take shekarar hadin kai
A wani jawabi da ya yi ta kafar talbijin yayin wani taro da ya yi da ministocin harkokin waje, da manyan kwamandojin kasar, Putin ya ce “takwarorinmu na Amurka sun ayyana cewa sun janye daga wannan yarjejeniya da aka cimma, saboda haka, mu ma mun janye
Shugaban Rasha, Vladmir Putin, ya jingine matsayar da aka cimma ta dakile kera makaman nukiliya, wacce aka rattaba hannun akan ta tun a lokacin ana yakin cacar baka, a matsayin martani ga matakin da Amurka ta dauka a jiya Juma’a
A wani jawabi da ya yi ta kafar talbijin yayin wani taro da ya yi da ministocin harkokin waje, da manyan kwamandojin kasar, Putin ya ce “takwarorinmu na Amurka sun ayyana cewa sun janye daga wannan yarjejeniya da aka cimma, saboda haka, mu ma mun janye
Ita dai Amurka ta sha alwashin za ta janye kwatakwata daga wannan matsayar da aka cimma, ta dakatar da kera makaman na nukiliya nan da watannin shida masu zuwa, muddin hukumomin Moscow ba su kawo karshen aikace-aikacen da suke yi ba, wadanda Amurkan ta ce sun saba wannan yarjejeniya wacce aka kulla a shekarar 1987
Shugaba Putin ya ce, Rasha za ta fara wani gagarumin aikin kera makamai masu linzami, sannan ya bai wa ministocinsa umurnin cewa kada su fara wani shirin sasantawa da hukumomin Washington
Shugaban Amurka Donald Trump ya yi wasu bayanai a shafin sa na twitter jiya Laraba, inda ya sake tado da dadaddiyar takaddamar dake tsakanin sa da hukumomin binciken sirrin kasar, inda yayi watsi da bayannan da suka gabatar game da ‘yan ISIS, da Koriya ta arewa da kuma Iran
Shugaban Amurka Donald Trump ya yi wasu bayanai a shafin sa na twitter jiya Laraba, inda ya sake tado da dadaddiyar takaddamar dake tsakanin sa da hukumomin binciken sirrin kasar, inda yayi watsi da bayannan da suka gabatar game da ‘yan ISIS, da Koriya ta arewa da kuma Iran
A wasu rubuce-rubuce da yayi, Trump yayi ikirarin cimma wasu muhimman abubuwa a yayinda ya ce shugabannin hukumar binciken bayanan sirrin suna aiki kamar basu san kansa ba
Nan ba da dadewa ba za a gama da daular ISIS, abinda ba a yi tunanin zai yiwu ba shekaru biyu da suka wuce
Wadannan rubuce-rubucen na Trump na zuwa ne kwana daya bayan da shugaban hukumar binciken sirrin kasa, tare da shugabannin wasu muhimman hukumomi na binciken sirri, ciki har da CIA, da FBI, da kuma NSA, suka gabatar da jawabin su na shekara-shekara game da barazanar da kasashen duniya ke fuskanta a gaban ‘yan majalisar dokokin Amurka
Biyo bayan ayyana kan sa a matsayin shugaban rikon kwarya da yayi a makon da ya gabata, Guaido na neman taimakon kasashen duniya, ciki har da majalisar dinkin duniya
Biyo bayan ayyana kan sa a matsayin shugaban rikon kwarya da yayi a makon da ya gabata, Guaido na neman taimakon kasashen duniya, ciki har da majalisar dinkin duniya
Madugun ‘yan adawar kasar Venezuela, Juan Guaido, na yin kira ga kasashen duniya da su goyi bayan kokarin da yake na hambarar da gwamnatin Shugaba Nicolas Maduro wanda matsalolin siyasa suka dabaibaye, a kuma maido da tsarin dimokaradiyya a kasar dake yankin nahiyar Amurka ta Kudu
Guaido, shugaban ‘yan adawar dake da rinjaye a Majalisar dokokin kasar, ya ayyana kansa a matsayin shugaban rikon kwarya a makon da ya wuce, bayan da Majalisar dokokin kasar ta ayyana cewa, sake zaben Maduro da aka yi a watan Mayun shekarar da wuce ba a yi shi bisa ka'ida ba, yayinda wasu da yawa suka yi watsi da neman takara wasu kuma aka hana su tsayawa takarar
Amurka ta amince da Guaido, a matsayin shugaban kasar mai rikon kwarya
A wani ra’ayi da aka rubuta yau Alhamis a jaridar The New York Times, Guaido ya ce fiye da kasashe 50, ko dai suka yarda da shi a matsayin shugaban rikon kwarya ko kuma suka yarda da majalisar dokokin kasar a matsayin hukuma mafi karfi a Venezuela, kuma ya yi kira ga Babban Sakataren majalisar dinkin duniya Antonio Guterres, akan a taimaka wa kasar da agajin jinkai
Ya kuma ce ya fara nada jakadu da gano, tare da maido da dukiyoyin kasar da aka boye a kasashen waje
A yau Wakilan tattaunawa na Birtaniya da Kungiyar Tarayyar Turai suka bayyana ra’ayoyi da suka ci karo da juna akan ficcewar Birtaniya daga Kungiyar Tarayyar Turai
A yau Wakilan tattaunawa na Birtaniya da Kungiyar Tarayyar Turai suka bayyana ra’ayoyi da suka ci karo da juna akan ficcewar Birtaniya daga Kungiyar Tarayyar Turai
A yau Laraba Wakilan tattaunawa na Birtaniya da Kungiyar Tarayyar Turai suka bayyana ra’ayoyi da suka ci karo da juna akan ficcewar Birtaniya daga Kungiyar Tarayyar Turai, bayan da majalisar dokokin Birtaniya ta ba Fira minista Theresa May umarnin sauye yarjejeniyar ficcewar
Wasu jerin kuri’un da aka kada a zauren Majalisar Birtaniya a jiya Talata sun amince da shirin jam’iyar May na neman wata yarjejeniyar
A cikin wata hira a yau Laraba, Ministan Birtiniya mai kula da harkokin ficcewar Birtaniya daga Kungiyar Tarayyar Turai, Stephen Barclay ya fada wa kafar yada labarai ta BBC cewa sauye-sauye ne zai zama maudu’in tattaunawar da za a fara a ‘yan kwanaki masu zuwa
Amma daga bangaren Kungiyar Tarayyar Turai, wakilin tattaunawar su Michel Barnier ya ce sun riga sun bayyana nasu ra’ayin
Shugaban kasar Amurka Donald Trump ya ce takwaran aikinsa na kasar Venezuela Nicolas Maduro, a shirye yake ya tattauna tare da abokan adawarsa don magance rikicin siyasa a kasar Amurka ta kudun
Shugaban kasar Amurka Donald Trump ya ce takwaran aikinsa na kasar Venezuela Nicolas Maduro, a shirye yake ya tattauna tare da abokan adawarsa don magance rikicin siyasa a kasar Amurka ta kudun
Shugaban kasar Amurka Donald Trump ya ce takwaran aikinsa na kasar Venezuela Nicolas Maduro, a shirye yake ya tattauna tare da abokan adawarsa don magance rikicin siyasa a kasar Amurka ta kudun, amma ya gargadi Amurkawa kada su yi tafiya zuwa Venezuela "har sai an bukaci hakan
Shugaba Trump ya rubuta a shafin sa na tweeter cewa ya na bada shawara ga Maduro da ya tattaunawa da kawo sulhu da 'yan adawa na kasar, da kuma gudanar da zabukan Majalisa
Ya kara da cewa barazanar sanya takunkumin da Amurka ta yi da ya hada da katse hanyar samun kudaden shiga na man fetur na kasar Venezuela sun taimaka wajen sassaucin matsayin Maduro
A yau laraba ne Maduro ya yi tayin zama a teburin tattaunawar "domin ci gaban Venezuela
" A wata hira da kamfanin dillancin labarai na RIA, Amma ya ce ba za’a yi zaben shugaban kasa ba har sai 2025, tare da yin watsi da bukatar da shugaban adawa Juan Guaido, da shugaban jam'iyyar adawa ta Majalisar Dinkin Duniya
Mai ba da shawara kan harkokin tsaron kasa a Amurka, John Bolton, ya gargadi babban alkalin kasar Venezuela, inda ya ce akwai “mummunan sakamakon” da zai iya biyo baya, bayan da babban jojin ya ba kotun kolin kasar umurni ta hana shugaban ‘yan adawan kasar Juan Guaido ficewa daga kasar
Bolton ya ce, Amurka na Allah-wadai da barazanar da babban atonin kasar ke yi ga shugaba Juan Guaido, kamar yadda ya rubuta a shaifinsa na Twitter a jiya Talata, yana mai cewa, sakamakon da zai biyo baya, ba zai zamanto mai dadi ba, ga wadanda ke yi wa mulkin Dimokradiyya zagon kasa ko suka ci zarafin Guaido
Atoni-janar na Venezuela Tarek William Saab, ya sake ba da umurnin a rufe asusun kudaden Guaido, yana mai cewa ana tuhumar shugaban ‘yan adawan ne kan irin ayyukan da yake yi akan gwamnatin shugaba Nicolas Maduro, wadanda suka saba doka
Wadannan al’amura na faruwa ne bayan da hukumomin Washington, suka ayyana takunkumi akan kamfanin man fetur din kasar ta Venezuela na PDVSA
Shugaban Amurka Donald Trump ya ayyana manufarsa na sakawa kasar Venezuela Takunkumin da zai dakatar da wasu kaddarorin da kamfanin PDVSA ke da su a Amurka
Gwamnatin Shugaba Trump ta Amurka na yunkurin saka ta kunkumi akan kamfanonin man fetur din kasar Venezuela, inda take cewa tana son ta yin haka ne don adana wa mutanen Venezuela kaddarorin kasarsu
A jiya ne Mai bada shawara ga harkokin tsaron na Amurka, John Bolton yake cewa yan kasar Venezuela sun dade suna shan wahala dalilin manufofin gwamnatin shugaba Nicolas Maduro
Takunkumi dai zai takatar da duk wasu kaddarorin da kamfanin PDVSA ke dasu a Amurka da kuma tabbatar da an hana yan kasar yin kasuwanci da kamfanin
Amurka ta kakabawa kamfanin man kasar Venezuela takunkumi, tana mai cewa, matakin kokari ne na adana dukiyar al’ummar Venezuela
A jiya Litinin, mai bayar da shawara ga kasa kan tsaro John Bolton, ya ce danniya da tsananin fatara da Shugaba Nicolas Maduro da gwamnatinsa suka haddasa, sun ishi mutanen Venezuela
“Matakin da aka dauka yau zai tabbatar da cewa daga yanzu ba za su iya wawushe dukiyar mutanen Venezuela ba,” inji Bolton
Takunkumin ya tanadi kwace kaddarorin kamfanin man na PDVSA mallakin gwamnatin Venezuela a duk inda suke a Amurka
Hakazalika, an haramta ma kamfanoni da kuma ‘yan kasuwar Amurka yin hulda da kamfanin
Reshen kamfanin a Amurka mai suna “Citgo” wanda ke tace man kasar Venezuela, da kuma sayar da man kasar ta Venezuela a Amurka, zai ci gaba da gudanar da harkokinsa kamar yadda ya saba
Sai dai duk wani kudin shiga da kamfanin na Citgo ya samu za a sa ne a wani asusu
Shugaban ‘yan adawar kasar Venezuela kuma wanda ya ayyana kansa a matsayin shugaban kasa na riko, Juan Guaido, ya yi tayin yin ahuwa ma sojojin da suka goyi bayan dimokradiyya, su ka kuma yi watsi da gwamnati mai ci ta Maduro
A wani taron manema labarai jiya Lahadi, Guaido ya ce ma sojojin, “Mu na jiranku, sojojin Venezuela
Mu na jiranku da kuma alkawarin da ku ka yi na kare kundin tsarin mulkin mu
'Yan bangaren adawa, wadanda wasunsu ke tayar da murya su na cewa, "Abokina soja, kai ne kadai ake jira"
sun yi ta raba takardu ma sojoji da 'yan sandan da aka tura masu dauke da bayanan shirin yin ahuwar
Wadansu daga cikin sojojin su na jefar da takardun ko kuma su yaga, amma da yawa daga cikin sojojin Venezuela sun ce su da iyalansu sun gaji da tsananin karanci abinci da kuma sauran kayan more rayuwa
A halin yanzu, shugaba Nicolas Maduro ya nace a jiya lahadi cewa, sojojin kasar su na bayansa a lokacin da ya ke kallon sojojin su na motsa jiki, inda suke amfani da nakiyoyin da aka yi a Rasha wadanda ake cilla su da roka da kuma bindigogin harbo jirgin sama
Sakataren harkokin wajen Amurka Mike Pompeo ya yi kira ga kasashen duniya da su taimakawa mutane Venezuela kuma su amince da gwamnatin wucin gadin kasar karkashin jagorancin Juan Guaido yayin da yake fafatawa da shugaba Nicholas Maduro
Babban jami’in diflomasiyar Amurka ya fadawa wani taron kwamitin sulhu na Majalisar Dinkin Duniya a jiya Asabar cewa yakamata a magance matsalolin taimako da kasar Venezuela ta fada a ciki
Yace muna nan ne mu yi kira ga duk kasashen duniya su taimakawa tsarin damokaradiyar al’ummar Venezuela a kokari da suke yi su kwace ‘yancinsu a hannun tsohon shugaban Maduro da ya mayar da kasar ta ‘yan banga
Matsalolin taimako da kasar ke fama da ita tana bukatar daukar mataki yanzu
Pompeo ya zargi Rasha da China da yunkurin marawa Maduro baya, alhali kuwa babu wata kasar da tayi wani kokari a kan batun bukatar da Venezuela ke nema sai Cuba kadai
Shugabar Sashin Kare Hakkin Dan Adama a Majalisar Dinkin Duniya, Michelle Bachelet ta yi kiran da a tattauna yadda za a kwantar da hankali a Venezuela
Shugabar Sashin Kare Hakkin Dan Adama a Majalisar Dinkin Duniya, Michelle Bachelet ta yi kiran da a tattauna yadda za a kwantar da hankali a Venezuela
Shugabar Sashin kare hakkin dan adam na Majalisar DinkinDuniya, Michelle Bachelet ta yi kiran da a tattauna yadda za a kwantar da hankali a Venezuela, kasar da fada rikicn siyasar shugabanci a 'yan kwanakin nan
"Al'amarin na iya muni ta yadda za a kasa shawo kansa, har ya haifar da mummunan sakamako
Bachelet ta kuma yi kiran da a gudanar da sahihin bincike kan wasu rahotannin da ke nuna cewa jami'an tsaron Venezuelan sun kashe mutane 20, kuma suka tsare fiye da 350 a zanga zangar wannan makon
Shugaban Amurka Donald Trump ya gargadi shugaba Nicolas Maduro a ranar Alhamis cewa, "muna nazarin dukkannin zabin da muke da su na abin yi" muddun aka kasa samun hanyar kafa sabuwar gwamnati cikin lumana a wannan kasa ta kudancin Amurka
An soma bayyana karfin gwiwar cewa watakila za’a sami wani gagarumin ci gaba a kokarin da ake na cimma yarjejeniyar sulhu a tsakanin Amurka da wakilan kungiyar mayakan Taliban na Afghanistan da ke taro a Qatar
Ana fatan wannan taro zai iya kawo karshen yakin da aka share shekaru 17 ana yi a kasar ta Afghanistan
Tun a ranar Litinin aka soma wannan taron, inda wakilan Amurka ke karkashin jagorancin wakilin Amurka akan Afghanistan din, Zalmay Khalilzad, tare kuma da wakilicin jami’an kasashen Pakistan da Qatar
Yayin da aka shiga rana ta 4 da soma taron ne, wasu kafofi suke fadawa gidan rediyon nan na Muryar Amurka cewa, sassan biyu na samun gagarumin ci gaba a kokarin da suke na cimma matsaya kan wasu muhimman batutuwa
A kokarin da shugaban Turkiyya Recep Tayyip Erdogan yake yi na yaki da kungiyar 'yan ta'adda ta YPG, yanzu haka yana ziyara a kasar Rasha, inda zai gana da shugaba Vladimir Putin a babban birnin kasar
A kokarin da shugaban Turkiyya Recep Tayyip Erdogan yake yi na yaki da kungiyar 'yan ta'adda ta YPG, yanzu haka yana ziyara a kasar Rasha, inda zai gana da shugaba Vladimir Putin a babban birnin kasar
Shugaban kasar Turkiyya Recep Tayyip Erdogan, ya isa birnin Moscow domin tattauna da takwaran aikinsa na kasar Rasha Vladimir Putin
Ziyarar ta sa na zuwa ne a daidai lokacin da sojojin Turkiyya suke shirin kaddamar da wani hari akan mayakan Kurdawa na YPG da ke Siriya
A makon da ya gabata, Erdogan ya rubata a cikin jaridar Rasha Daily Kommersant cewa, ba za su nemi shawara daga wurin kowa ba, kan yadda za su yi da kungiyoyin ‘yan ta’adda, wadanda ayyukansu suka jefa al’umarmu cikin mawuyacin hali na tsawon sama da shekaru 30
Gwamnatin Turkiyya ta dauki kungiyar YPG da jam’iyar siyasa ta YPD a matsayin ‘yan ta’adda da su ke tada kayar baya a cikin kasar Turkiyya
Gwamnatin Turkiyya da Rasha suna goyon bayan bangarorin da ke adawa da juna ne a yakin basarar da ake yi a Siriya, lamarin da ya kai ga Turkiyya ta harbo wani jirgin yakin Rasha a shekarar 2015
Wata Kotun a Rasha ta ki bada belin wani ba-Amurke da ake zarginsa da laifin leken asiri
Paul Whelan, wanda ke zaman dan kasashen Amurka da Biritaniya, tsohon soja ruwa a Amurka ne da aka kama shi ran 28 ga watan Disamaba bayan da hukumar tsaron kasar Rasha ta zarge shi da laifin leken asirin kasa, koda yake kuma hukumomin Rasha din ba su bayyana ainihin laifin da ake zarginsa da aikatawa ba
Iyalansa sun ce ba shi da wani alifi
Mutumin dan shekaru 48 ya bayyana a kotu a birnin Moscow a yau Talata, yana neman a sake shi, amma alkalin ya ki amincewa da hakan
Wani sabon rahoto da Hukumar Lafiya ta Duniya ta fitar ya banbanta da bayanan farko da ke cewa ‘yan gudun hijira suna shiga kasashen Turai dauke da cututuka da ake iya yadawa
Rahoton da aka buga bayan bincike takardun bayanai dubu goma sha uku ya tarar cewa, ‘yan gudun hijira suna barin kasashensu cikin koshin lafiya, amma rashin kyau yanayi, na iya sawa su kamu da rashin lafiya lokacin da suke neman mafaka ko kuma yayinda suka isa kasashen da suka karbesu
Darektan shiya ta hukumar Lafiya ta Duniya a kasashen Turai, Zsuzsanna Jakab ta shaidawa Muryar Amurka cewa, rasa matsugunansu kadai barazana ce ga lafiyar ‘yan gudun hijiran
‘Yan cirani da ‘yan gudun hijiran da suke zuwa kasashen Turai, basu shigowa da cututukan da ake yadawa, Akwai dukan cututukan da zasu iya yadawa a Turai
Kuma muna da kyakkyawan tsarin yakar cututukan da kuma dakile yaduwarsu a nan
Wannan ya hada da tarin fuka da kuma cutar kanjamau
Kasashen turai ne kadai daga cikin yankunan hukumar lafiya ta duniya da cutar kanjamau tayi Kamari, take kuma kara yaduwa musamman a gabashi
Jakab tace ‘yan ci rani da dama da suke dauke da cututukan sun kamu da su ne lokacin da suka shiga Turai
A yau dinnan Litini Isira'ilar ta amsa cewa ita ta kai hare-hare kan wasu kayan yaki na Iran da ke cikin Siriya
A yau dinnan Litini Isira'ilar ta amsa cewa ita ta kai hare-hare kan wasu kayan yaki na Iran da ke cikin Siriya
A wata amsa zama sanadin aukuwar abu, da Isira'ila ba ta saba yi ba, da safiyar yau dinnan Litini Isira'ilar ta amsa cewa ita ta kai hare-hare kan wasu kayan yaki na Iran da ke cikin Siriya
Rundunar sojin Israili ta ce ta kai harin ne saboda mayakan Iran sun kadamar da harin roka daga Syria wanda su ka auna kan tuddan Golan
Israili ta ce ta auna hare-haren jiragen saman ne kan wani kayan yaki da ke filin jirgin saman Dimashku, da kuma wuraren da Iran ke horar da mayaka da kuma tara kayan yakinta, da kuma kayan kariya daga makamai masu linzami na Siriya
Shugaban kasar Turkiya Racep Tayyib Erdogan ya fada a jiya Lahadi cewa Turkiya ta shirya ta karbin ikon birnin Manbij na kasar Syria dake hannun Kurdawa
Ofishin Erdogan ya ce shugaban ya tattauna da shugaban Amurka Donald Trump ta wayar tarho a jiya Lahadi, kwanaki bayan da ‘yan kungiyar IS suka kai hari a birnin da ya kashe mutane 19 ciki har da sojojin Amurka guda uku da wani dan kwangila a ma’aikatar sojin Amurka
Erdogan ya fadawa Trump cewa harin wani takala ne da ya biyo bayan shawarar Trump na janye sojojin Amurka daga Syria
Sai dai Fadar White House bata ambaci bayanan Erdogan dalla-dalla a kan Manbij ba, amma ta ce shugabannin biyu sun amince su ci gaba da tattaunawa a kan samar da matsalaha a yankin arewa maso gabashin Syria wanda bangarorin biyu suka amince akwai matsalar tsaro
Kamar yadda aka hango, Majalisar Dokokin Burtaniya ta kada kuri'ar rashin amincewa da irin yarjajjeniyar da Firaminista Theresa May ta cimma ta ficewa daga EU
Firaministar Burtaniya Theresa May za ta fuskanci yiwuwar kada ma ta kuri’ar rashin amincewa a Majalisa a yau dinnan Laraba, bayan da ‘yan Majalisar Dokokin Burtaniya su ka kada kuri’ar rashin amincewa da tsarinta na ficewa daga kungiyar Tarayyar Turai (EU)
Shugaban babbar jam’iyyar adawa ta Labor Party Jeremy Corbyn, ya bayyana cewa tuni ma ya gabatar da kudurin kada kuri’ar rashin amincewa da gwamnatinta nan da nan bayan abin da ya faru jiya Talata
Idan aka kada kuri’ar rashin amincewa da May, Burtaniya za ta gudanar da babban zabe
To amma akasarin masu lura da al’amuran yau da kullum na ganin May za ta kai labari, kuma gashi ma jam’iyyar Northern Ireland marar rinjaye da May ta dogara ga ita ta ce za ta goyi bayan gwamnatin May
Kuri’ar ta jiya Talata ita ce bijirewa mafi girma da wata gwamnati mai ci ta taba gani, inda ‘yan Majalisar Dokoki – ciki har da ‘yan jam’iyyar su May ta masu ra’ayin rikau da ke Majalisar su 100 da ke ma ta tawaye - su ka ki amincewa da irin yarjajjeniyar da ta cimma na ficewa daga kubngiyar EU
Har yanzu da sauran rina a kaba a kokarin Birtaniya na ficewa daga Kungiyar Tarayyar Turai, duk da tsayar da ranar da aka yi ta ficewa daga kungiyar
Jiya Talata Farai Ministar Birtaniya Theresa May ta fuskanci babban koma baya bayan da ‘yan Majalisu ciki har da ‘yan aware sama da 100 daga jam’iyyar ta mai mulki, suka ‘ki amicewa da daftarin yarjejeniyar May na ficewa daga kungiyar tarayyar Turai
Wannan koma baya da gwamnatin ta samu zata mayarwa Birtaniya hannun agogo baya, bayan da ta tsaida ranar 29 ga watan Maris domin ficewa daga kungiyar Tarayyar Turai
‘Yan Majalisu 202 ne kawai suka amince da daftarin, yayin da ‘yan Majalisu 432 suka kada kuri’ar kin amicewa
Wannan koma baya da aka samu ana kwatanta shi da wani irinsa da aka taba samu a baya tun shekarar alif 924, lokacin da Farai Minista Ramsay MacDonald ya sha kaye a kuri’ar da aka kada da 166, lamarin da ya haddasa rugujewar gwamnatinsa da kuma babban zaben da ya sha kaye
Bayan da aka kada kuri’ar May ta yi kukan cewa zaben bai nuna musu komai ba, akan abububwan da zasu amince akan ficewar Burtaniya da tarayyar Turai
Yayin da ake fargabar yiwuwar Turkiyy ta yi amfani da ficewar Amurka a Siriya ta kai hare-hare kan mayakan Kurdawa ko kuma su Kurdawan su takali Turkiyya a shiga gwabzawa, Amurka da gargadi bangarorin biyu
Yayin da ake fargabar yiwuwar Turkiyy ta yi amfani da ficewar Amurka a Siriya ta kai hare-hare kan mayakan Kurdawa ko kuma su Kurdawan su takali Turkiyya a shiga gwabzawa, Amurka da gargadi bangarorin biyu
Shugaban Amurka Donald Trump ya gargadi kasar Turkiyya cewa, tattalin arziki zai durkushe, muddun ta kuskura ta kai hari kan Kurdawa bayan janyewar sojojin Amurka a Siriya
“Haka zalika, ba na son Kurdawan su tsokani Turkiyya,” a cewar Trump ta kafar twitter da daren jiya Lahadi
Trump ya ce, “Kasashen Rasha da Iran da Siriya ne su ka fi amfana da dadaddiyar manufar nan ta Amurka ta ruguza ISIS – abokiyar gaba ta hakika
Dakarun Kurdawa na YPG na daya daga cikin abokan Amurka na kud-da-kud a yaki da ISIS a Siriya
Turkiyya dai ta ce mayakan YPG na da alaka da kungiyar mayakan Kurdawa na PKK, wadda ta jima ta na yakin sunkuru na neman karin ‘yancin cin gashin kai ga Kurdawa a Turkiyya
Turkiyya dai na daukar PKK a matsayin kungiyar ‘yan ta’adda, kuma akwai fargabar yiwuwar Turkiyya ta kai hari ma mayakan Kurdawa a Siriya da zarar Amurka ta fice
Duk da hadarorin da bakin haure ke fadawa ciki, har yanzu su na cigaba da daukar kasadar kama hanyar zuwa Turai ta barauniyar hanya - wani sa'in ma tare da yara kanana
Kai, wani sa'in ma, akan tura yara kanana Turai ba tare da wani mai kula da su ba
Duk da hadarorin da bakin haure ke fadawa ciki, har yanzu su na cigaba da daukar kasadar kama hanyar zuwa Turai ta barauniyar hanya - wani sa'in ma tare da yara kanana
Kai, wani sa'in ma, akan tura yara kanana Turai ba tare da wani mai kula da su ba
Har yanzu an kasa sanin adadin yara kanana bakin haure da ke cikin kasar Spain, ba tare da iyayensu ba – kuma hakan na dada zama matsala
Tun watanni uku da su ka gabata, jami’an Spain su ka yi kiyasin cewa akwai yara kanana wadanda babu wani babba tare da su wajen 10,000 a cikin kasar – kuma kashe 70% daga kasar Morocco su ka fito
To amma an kuma gano cewa a shekarar 2018 kawai ma yara kanana bakin haure sama da 11,000 ne su ka kwararo cikin kasar, a cewar kungiyoyin jinkai
“Aikin rajistar bakin haure yara wadanda babu wani baligi tare da su baya gudana da kyau,” a cewar wata kungiya mai zaman kanta mai suna Fundacion Raices, wadda ke kare hakkin bakin haure yara
Ta ce rashin sanin adadin yaran ba daidai ba ne ko kadan, kuma ya na da nasaba da rashin gaskiya a batun kare yara a kasar
Jam’iyyar ‘yan ra’ayin rikau a Spain karkashin jagorancin Pablo Casado, na dada tsananta kyamar da ta ke nuna ma baki wajen kalamanta, al’amarin da ya sa Firaministan Spain Pedro Sanchez ya zarge ta da ruruta siyasa tsoratarwa
Kotun daukaka kara a Myanmar ta yi watsi da karar da wasu ‘yan jarida masu aiki a Reuters su biyu su ka daukaka
Kotun daukaka kara a Myanmar ta yi watsi da karar da wasu ‘yan jarida masu aiki a Reuters su biyu su ka daukaka
A yau Jumma'a kotun daukaka kara a Myanmar ta yi watsi da karar da wasu ‘yan jarida masu aiki a Reuters su biyu su ka daukaka, kan hukuncin da aka zartar masu na daurin shekaru bakwai a gidan yari
An kama su Wa Lone da Kyaw Soe Oo a watan disamba shekarar 2017, akan karya dokar Myanmar ta kiyaye sirrin gwamnati
Alkalin da ya yanke hukuncin ya ce ‘yan jaridar ba su bada wata gamsasshiyar shaidar da za ta iya wanke su ba
Da ya ke karanta hukuncin, Alkalin Babbar Kotun Aung Naing ya ce, "hukuncin ya yi daidai da laifin da suka aikata
Mutanen sun ce kamun nasu ya biyo bayan wata gadar zare da 'yan sanda su ka shirya masu saboda kawai su dakile rahotannin da su ke bayarwa kan kashe-kashen tsirarun Musulmi na kabilar 'yan Rohingya
Babban Editan kafar labarai ta Reuters Stephen Adler, ya fada a wani rubutaccen bayani cewa mutanen biyu "na cigaba da zama a tsare ne saboda dalili guda: dalilin ko shi ne wadanda ke mulki na yinkurin danne gaskiya
Ministar harkokin wajen Australia Marise Payne ta yaba da yadda Thailand ta kai batun al-Qunun gaban ofishin kula da 'yan gudun hijira na Malisar Dinkin duniya
Ministar harkokin wajen Australia Marise Payne ta yaba da yadda Thailand ta kai batun al-Qunun gaban ofishin kula da 'yan gudun hijira na Malisar Dinkin duniya
Har yanzu ‘yar gudun hijirar Saudi Arabiya Rahaf Mohammed al-Qunun na ci gaba da fuskantar tashin hankali, yayin da ministar harkokin wajen kasar Australia ta fadawa manema labarai yau Alhamis a Bangkok cewa ba a kai ga cimma yarjejeniyar samar mata mafaka ba tukun
Ofishin kula da ‘yan gudun hijira na Majalisar Dinkin Duniya ya ba al-Qunun, wadda ta rufe kanta a wani Otel a tashar jiragen saman Bangkok don hana jami’ai maida ta kasarta, bayan da ta tserewa iyayanta a Kuwait, matsayin ‘yar gudun hijira, kuma tana fatan samun mafaka a Australia
Matashiyar ‘yar shekaru 18 da haihuwa, ‘yar asalin kasar Saudiyya, ta ce iyayenta za su kasheta idan aka tilasta mata komowa gida kuma ana sa ran ziyarar da ministar harkokin wajen Australia Marise Payne ta kai Thailand ta yiwu a samu nasara wajen nemar mata mafaka
Majalisar Dinkin Duniya ta bukaci da aba matashiyar nan Rahaf Mohammd Al-Qunun mafaka a kasar Australia
Majalisar Dinkin Duniya ta bukaci da aba matashiyar nan Rahaf Mohammd Al-Qunun mafaka a kasar Australia
Hukumar da ke kula da ‘yan gudun hijira ta Majalisar Dinkin Duniya, ta tabbatar da cewar wata matashiya mai shekaru 18 ‘yar asalin kasar Saudi Arebiya, da ta gudu zuwa kasar Thailand ‘yar gudun hijira ce, inda ta bukaci kasar Australia da ta ba ta mafaka
Ma’aikatar tsaron cikin gida ta Australia Homeland Security, ta ce za ta duba wannan bukatar ta Hukumar kula da ‘yan gudun hijirar ta Majalisar Dinkin Duniya, domin ganin an samawa Rahaf Mohammd Al-Qunun mafaka
A ranar Asabar da ta gabata ne Rahaf ta isa birnin Bangkok a wani jirgin sama da ya taso daga kasar Kuwait, bayan guduwa da ta yi daga wajen iyayenta, tana mai cewa idan ta koma za su kashe ta
Da farko dai an hanata shiga kasar, amma bayan an kai ta Otel, ta dauki hotunan ta da wasu sakonni ta saka a shafinta na Twitter, wanda ya ja hankalin duniya, daga bisani jami’an shige-da-fice suka canza shawarar maida ta kasarta ta Saudiyya
Shugaban jami’an shige da ficen kasar ta Thailand, ya ce mahaifin Al-Qunun da wani dan uwanta, sun isa birnin Bangkok a jiya Talata, amma ta ki amincewa ta hadu da su
Shugaban kasar Turkiyya Recep Tayyip Erdogan, ya mayarwa mai baiwa shugaban Amurka shawara kan harkokin waje John Bolton martani kan bukatar sai Turkiyya ta tabbatar da cewa bazata kaiwa mayakan Kurdawa dake Arewa maso gabashin Syria hari ba, kafin Amurka ta janye sojojinta daga kasar
Shugaba Erdogan ya yi wannan kalaman ne ya yin da Bolton ya kai ziyara Ankara domin tattaunawa da jami’an gwamnatin kasar
Erdogan ya soke ganawar da aka shirya zai yi da Bolton, maimakon haka sai Bolton ya gana da wasu jami’an gwamnati ciki har da mai magana da yawun shugaban kasa da kuma ministan tsaron Turkiyya
Da yake magana gaban mambobin jam’iyyarsa ta AK, da kakkausar muryar Erdogan ya yi watsi da maganar Bolton, yana mai cewa Turkiyya ba zata amince yin sulhu ba, yana mai danganta kurdawan da sauran kungiyoyin ta’addanci a Syria
Shugaba Erdogan ya ce, “Akan wannan batu, John Bolton ya tafka babban kuskure, kuma duk wanda yake tunani irin wannan shima yayi kuskure
Ba abu ne mai yiwuwa a wannan lokaci mu amince da wani sulhu ba
Duk wadanda ke cikin ‘yan ta’adda a Syria za su fuskanci darasin da ya dace da su
Babu wani banbanci tsakanin ‘yan kungiyar PKK da YPG da PYD da kuma Daesh
Bolton dai bai sami hadin kai ba a kokarin da ya shafe sa’o’i biyu domin neman sasantawa don kare Kurdawan da Amurka ke marawa baya a Arewa maso gabashin Syria
Lamarin matashiyar ya ja hankalin duniya, bayan da ta shiga shafukan sada zumunta, ta yi ta wallafa hotuna da rubuta kan halin da take cikin daga inda take boye
Hukumar da ke kula da ‘yan gudun hijira ta Majalisar Dinkin Duniya, ta ce tana bincike kan lamarin wata mata mai shekaru 18 ‘yar asalin kasar Saudiyya, wacce ta tsere zuwa kasar Thailand, ta kuma kulle kanta a wani dakin otel da ke filin tashin jiragen kasar
Rahaf Mohammed Al- Qunun, ta isa birnin Bangkok a ranar Asabar din da ta gabata a wani jirgin da ya taso daga Kuwaiti, bayan da ta tserewa iyalanta, inda ta yi ikarin cewa, za su kashe ta idan ta koma gida
Lamarin matashiyar ya ja hankalin duniya, bayan da ta shiga shafukan sada zumunta, ta yi ta wallafa hotuna da rubuta kan halin da take cikin daga inda take boye
Hakan ya janyo hankulan hukumomin kasar ta Thailand, inda suka sauya shirinsu na mayar da Rahaf gida
A cewar, shugaban hukumar shige da fice a kasar ta Thailand, Surachate Hakpan, “a yau hukumar da ke kula da ‘yan gudun hijira ta majalisar dinkin duniya, sun fada min cewa, zai dauki kwanaki biyar kafin su duba bukatar da ta gabatar ta neman mafaka, sannan zai dauki wasu kwanakin biyar a yi shirye-shiryen tafiyarta
Tun bayan kisan dan jarida Jamal Khashoggi, kasashen duniya sun yi ta sa ido kan yadda ake take hakkokin bil Adama a kasar
Yanzu haka ana ta kone-kone a jihar Ceara dake arewa maso gabashin Brazil, an fara tashin hankalin ne kwana daya bayan da aka rantsar da sabon shugaban kasar Jair Bolsonaro
Yanzu haka ana ta kone-kone a jihar Ceara dake arewa maso gabashin Brazil, an fara tashin hankalin ne kwana daya bayan da aka rantsar da sabon shugaban kasar Jair Bolsonaro
Hare-haren bama-bamai ya mamaye jihar Ceara dake arewa maso gabashin Brazil, inda ya ci gaba a jiya Lahadi duk da jibge rundunar ‘yan sanda masu horon soja da yawansu ya kai a kalla 300, domin taimakawa gurin kwantar da tarzoma
Ma’aikatar tsaron jama’a ta kasar ta ce an kona bus-bus da kananan motoci kana, an kaiwa gidajen mai hari a Fortaleza da babban birnin kasar da ma wasu birane shida a cikin kasar
‘Yan sandan sun kashe mutane biyu a cikin wata musayar wuta
Sama da mutane 100 ne ake tsare dasu tun lokacin da rikicin ya barke a ranar Laraba
Jibge rundunar tsaro a Ceara na zuwa ne wuni guda bayan da aka rantsar da sabon shugaban kasar Jair Bolsonaro, na jam’iyar masu ra’ayin mazan jiya kuma tsohon kaftin soja, wanda aka zabe shi a kan manufarsa na sa kafar wando daya da miyagu da kuma sakarwa rundunar tsaro mara su yi aiki a kan miyagun
Tun da farko ya yabawa mataki da rundunar tsaron ta dauka, yana mai cewa mutanen Ceara na bukatar taimako a wannan lokaci
Mataimakin ministan harkokin wajen Rasha a jiya Asabar ya yi watsi da batun yiwuwar yin musayar ba-Amurken nan da ake tsare da shi bisa zargin leken asiri da wata ‘yar kasar Rasha
An tsare Paul Whelan tsohon sojan ruwan Amurka dan asalin kasashen Birtaniya da Ireland ne a karshen watan Disemba a Moscow
Kama shi ya haifar da tsegumin cewa Rasha tana so ta yi amfani da shi domin tayi musaya da wata ‘yar kasarta da ta aikata laifin leken asiri a Amurka
Amma mataimakin na ministan harkokin wajen Rasha Sergei Ryabkov ya fada cewa lokacin tattaunawa a kan yiwuwar musayar Whelan da Maria Butina bai kai ba, saboda ba a riga an tabbatar da laifi a kan Whelan a hukumance ba, a cewar kamfanin dillancin labaran Rasha
Tun da farko wasu kafafen yada labarai a Rasha sun ce wata majiya da basu bayyana ba tace akwai yiwuwar tabbatar da lafin leken asiri a kan Whelan, lamarin da ka iya kai shi gidan yari tsawon shekaru 20
Kungiyar Taliban tace tattaunawarta da Amurka a kan kawo karshen yaki da wasu ayyukan da basu dace ba a Afghanistan tana nan yadda take amma kuma taki yarda da shiga wata tattunawar zaman lafiya da gwamnatin kasar kai tsaye a Kabul
Mai magana da yawun Taliban Zabihullah Mujahid ya fadawa Muryar Amurka cewa akwai wata tattaunawa da kungiyar zata yi da Amurka amma dai ba a fitar da rana da kuma inda za a yi tattaunawar ba
Mujahid yana mai da martani ne tare da watsi da rahotanni da ya kira na karya, cewa wakilan kugniyar mayakan sa kan suna shirin shiga wata tattaunawa da jami’an Afghanistan a Saudi Arabia a wata mai zuwa
Wakilin Amurka na musamman mai shiga tsakani a Afghanistan, Zalmay Khalizad ya yi wata tattaunawa ta lokaci mai tsawo tsakanin kwanaki biyu a tsakiyar watan Disemba da wata babbar tawagar Taliban a birnin Abu Dabi, inda wakilan Saudi Arabi da na Pakistan da ma na kasar dake daukar nauyin tattaunawar suka halarta
Kamfanin fasahar sadarwa na Apple ya ce cinikin na’urorin shi yayi kasa sosai, sannan darajar kamfanin zata ragu
Kamfanin fasahar sadarwa na Apple ya ce cinikin na’urorin shi yayi kasa sosai, sannan darajar kamfanin zata ragu
A yau dinnan Jumma'a kasuwar hannun jari ta Asiya ta cigaba da tangal-tangal, bayan gargadin da kamfanin wayar hannu na Apple ya yi cewa, ciniki da kuma darajar kamfanin zai ragu, kuma kasuwannin hannayen jarin Amurka za su dan fadi
Kasuwar kasar Tokyo ta yi kasa da kashi uku cikin dari a cinikin safiyar yau, bayanda kasuwannin Shanghai, Sydney, Seoul, da Taipei suma suka sauka kasa
Ranar Alhamis Kasuwannin hannun jari su ka sauka kasa a duniya baki daya, bayan kamfanin fasahar sadarwa na Apple ya ce cinikin na’urar shi ya yi kasa sosai a kasar China a watan da ya gabata, wannan shi ya ke nuna alamun akwai faduwa a tattalin arzikin duniya baki daya
Kamfanin Apple ya danganta musabbabin faduwar jarinsa da takaddamar cinakayyar da ake yi, tsakanin Shugaban Amurka Donald Trump da kasar China, amma Shugaban na Amurka ya kare kansa a shafinsa na Twetter, inda ya rubuta cewa "baitilmalin Amurka ya karbi biliyoyin daloli na haraji daka kasar China da ragowar kasashe a duniya
Dole a dau irin wannan mataki
Shugaban kasar China Xi Jinping, ya ce yankin Taiwan da ke jan ragamar shugabancin kansa, ya cire batun neman ‘yancin gashin kai a Tunaninsa, ya kuma amince cewa yankin na Taiwan hade yake da kasar China
Shugaban Xi ya jaddada wannan tsohon manufofin gwamnatin China kan yankin na Taiwan ne, a lokacin da yake jawabinsa na cika shekaru 40 da gabatar da wani muhimmin jawabi da ya kafa tarihi, wanda ya aike da sako ga al’umar Taiwan, ya kuma kawo aka fara samun huldar diplomasiyya tsakanin bangarorin biyu da ba-sa-ga-maciji
Shugaba Xi ya kara da cewa, hukumomin Beijing na da burin samar da wata kofa ta sake hadewa da hukumomin Taipei, inda za a gudanar da sha’anin mulki a matsayin kasa daya, mai bin tsarin shugabanci biyu
Sai dai ya yi gargadin cewa, China ba za ta ba da dama ga duk wasu masu yunkurin ballewa ba, kuma za ta yi amfani da karfin soji, domin tabbatar da an zauna a dunkule
An yi ta shagulgulan wasannin wuta a sassan duniya wadanda suka haskaka birane da dama a ranar Talata yayin da aka marabci shigowar sabuwar shekarar ta 2019
Dubun dubatar mutane sun taru a fitaccen dadanlin nan na Time Square da ke birnin New York a nan Amurka, inda aka saki wata makekiyar kwallo, inda har ila yau a wannan karon, salon jefo kwallon ya yi nuni da muhimmancin ‘yancin walwalar ‘yan jarida da fadin albarkacin baki
Sannan a karon farko, ‘yan sanda sun yi amfani da kananan jirage mara matuka, wadanda ke dauke da na’urorin daukan hoto 1,200, domin sa ido akan jama’a a birnin na New York
A can birnin Paris da ke Farasansa kuwa, masu marabtar sabuwar shekarar sun taro a dandalin Champs-Elysees domin kallon wasannin wuta, duk da ci gaba da ake yi da yi wa gwamnatin Emmanuel Macron bore
A birnin London, an ji kadawar makeken agogon nan ne da ake kira Big Ben da tsakar dare, duk da cewa ana yi wa shahararren agogon gyaran fuska
Jami’an Hukumar Tsaron Tarayya ta Rasha (FSB) sun fitar da wata takardar bayani a yau dinnan Litini, ta kama wani ba’Amurke a birnin Masko (Moscow) kan zargin leken asiri
Jami’an Hukumar Tsaron Tarayya ta Rasha (FSB) sun fitar da wata takardar bayani a yau dinnan Litini, ta kama wani ba’Amurke a birnin Masko (Moscow) kan zargin leken asiri
Kasar Rasha ta kama wani ba’Amurke a birnin Moscow kan zargin leken asiri, a cewar gidan talabijin din gwamnati
Jami’an Hukumar Tsaron Tarayya ta Rasha (FSB) sun fitar da wata takardar bayani a yau dinnan Litini, mai cewa tun ranar 28 ga wannan wata na Disamba aka kama ba-Amurken mai suna Paul Whelan yayin da ya ke take-taken leken asiri, kuma an fara binciken wannan laifin
Ba su bayar da karin bayani ba, to amma kamfanin dillancin labaran Rasha na TASS ya ce Whelan zai fuskanci fursunan tsawon shekaru 20 muddun aka same shi da laifi
Nan take dai jami’an gwamnatin Amurka ba su ce komai ba
Wannan kamun na faruwa ne a daidai lokacin da zarge-zargen leken asiri ke dada sukurkuta dangantaka tsakanin Rasha da yammacin duniya, ciki har da batun sa guba ma wani tsohon jami’in leken asirin Rasha da diyarsa a Burtaniya, da kuma samun wata ‘yar Rasha da laifin leken asiri a Amurka
Duk da ikirarin da rundunar yankin Manbij ke yi cewa ta kwace ikon yankin, sakamon gagarumin janyewar sojojin Amurka a Syria, jami’an sojin Amurka sun ce ya zuwa yanzu babu wani abin da ya canza a wurin
Amurka a jiya Juma’a ta yi watsi da batun soijojin Syria sun kwace ikon birnin Manbij dake arewa maso gabashin Syria, inda ake bata kashi tsakanin mayakan Kurdawa masu samun goyon bayan Amurka da sojojin Turkiya, bisa bukatar Kurdawan Syria
A cikin wata sanarwa, ma’aikatar sojin Syria tace dakarunta sun kwace muhimman wurare kuma ta kara da tabbatarwa al’ummar yankin cewa akwai cikakken tsaro ga ‘yan Syria da ma wasu dake zaune wurin
Sai dai rundunar hadin gwiwa a jagorancin Amurka dake yaki da kungiyar IS a wurin ta maida martani ta sakon Twitter tana fadar cewa babu alamar gaskiya a wannan maganar
Kana rundunar hadin gwiwar ta kara da yin kira ga duk wani mahaluki da ya mutunta ‘yancin Manbij da kuma tsaron mutaneta
A wani al'amari mai nuna alamar za a yi ta, sojojin Siriya sun kutsa cikin yankuna masu muhimmancin gaske daura da birnin Manbij mai dinbin muhimmanci
Wannan ko na faruwa ne a daidai lokacin da 'yan tawayen Siriya masu samun goyon bayan Turkiyya ke karce kasa a kusa da Manbij
A wani al'amari mai nuna alamar za a yi ta, sojojin Siriya sun kutsa cikin yankuna masu muhimmancin gaske daura da birnin Manbij mai dinbin muhimmanci
Wannan ko na faruwa ne a daidai lokacin da 'yan tawayen Siriya masu samun goyon bayan Turkiyya ke karce kasa a kusa da Manbij
Hukumomin Siriya sun bayyana a wata rubutacciyar takarda cewa, sojojin gwamnati sun samu dannawa zuwa cikin wasu muhimman yankuna da ke arewa maso gabashin birnin Manbij da ke karkashin Aleppo
Sojojin na Siriya sun ce su na masu bayar da tabbacin shirin kare dukkannin 'yan Syria da ma daukacin mazauna cikin birnin
Kungiyar Dakarun kurdawa Masu Kare Siriya (YPG, a takaice) wadda ita ce babbar kungiyar mayakan Kurdawa a Siriya, ta yi kira ga gwamnatin Bashar al-Assad a yau din nan Jumma'a da ta mayar da Manbij a karkashin kulawarta don ta kare yankin daga barazanar hare-hare daga kasar Turkiyya
"Mu na masu gayyatar gwamnatin Siriya, wadda mu ma wani bangare ne na ta, da ta tura sojojinta don su kwace wadannan wuraren don su kare Manbij daga duk wata barazana daga Turkiyya," a cewar kungiyar ta YPG a takardar bayanin
Dan kasar Guatemala Felipe Gomez Alanzo, yaro dan shekara 8 ya mutu a safiyar ranar Kirsimeti a hannun jami'an tsaron iyakar Amurka
Dan kasar Guatemala Felipe Gomez Alanzo, yaro dan shekara 8 ya mutu a safiyar ranar Kirsimeti a hannun jami'an tsaron iyakar Amurka
Wani karamin yaro dan kasar Guatemala ya mutu a hannun jami’an tsaron Iyakar Amurka
Felipe Gomez Alonzo, dan shekaru 8 da haihuwa ya rasu da misalin karfe 12 na safiyar ranar Kirsimeti, rana daya da aka yi jana’izar wata ‘yar shekara 7 a kauyen na a Guatemala, wacce ita ma ta rasu a inda ake tsare da bakin hauren da suka fito daga yankin tsakiyar Amurka
Jami’an tsaron iyaka sun ce, a lokacin da suke tsare da yaron tare da mahaifinsa ne suka lura cewa yana nuna alamun rashin lafiya
Likitoci a wani asibiti na Alamogoro da ke jihar New Mexico, sun duba Felipe, inda suka ayyana mura da zazzabi a matsayin abin da ke damunsa, hakan kuma ya sa suka ba shi magunguna
A daren ranar Litinin Felipe ya yi ta fama da matsalar tashin zuciya, inda daga karshe ya yi ta amai
Rahotanni sun ce daga baya an mayar da yaron asibiti, inda ya cika bayan sha-biyun dare
An sake samun wani yaro dan kasar Guatemala da ya mutu yayin da yake tsare a hannun jami’an tsaron kan iyakar kasar Amurka
Yaron dan shakaru 8 da haihuwa wanda ba a bayyana sunanasa ba, ya rasu ne a tsakiyar daren kirsimeti, ranar da aka binne daya yarinyar da ta mutu lokacin da suke tsare a hannun jami'an tsaron kan iyakar, 'yar shekaru 7, a kauyen su da yake kasar Guatemala
Hukumar kula da kan iyakokin Amurka ta ce yayin da yaron da mahaifinsa su ke tsare ranar litinin, jami’an sun ce sunga alamun yaron ya nuna wasu alamomin rashin lafiya
Likitoci a asibitin dake Almogordo, New Mexico, sun duba shi suka kuma gano cewa yana fama da zazzabi da mura, suka kuma rubuta masa magunguna suka sallame shi
A ranar litinin da daddare zuciyar sa taringa tashi ya fara amai, aka maida shi asibiti, inda ya mutu a taskiyar daren
Kawo yanzu ba a iya tabbatar da dalilin mutuwarsa ba, sai dai jami'an kan iyaka sun bada tabbacin gudanar da cikakken bincike
Wani mai magana da yawun gwamnatin Afghanistan ya ce mutane 43 ne suka mutu, lokacin da wasu ‘yan bindiga suka kai hari a wani ginin gwamnati da ke birnin Kabul a ranar Litinin
An kai harin da yamma, lokacin da wani dan kunar bakin wake ya tarwatsa wata mota da ke makare da bom a bakin ginin, wanda ke dauke da ma’aikatun gwamnati da dama, da suka hada da ma’aikatar masu nakasa da ta tsofaffin sojoji
Bayan da ya fasa kofar shiga ginin, dan bindigar ya ruga cikin ginin inda ya kwashe tsawon sa’o’i bakwai yana musayar wuta da ‘yan sanda
Mai magana da yawun ministan lafiya, Waheed Majro, ya ce akalla mutane 10 sun ji rauni a harin
Sannan dan sanda daya da mahara 3 sun mutu a lokacin wannan harin
Jami’ai sun ce ma’aikata sama da 200 aka kubutar bayan faruwar hare-haren
Har ila yau, akwai wasu muhimman gine-gine da ma’aikatu a wannan unguwa da aka kai harin, wacce ke gabashin birnin na Kabul
Yayin da ake bukukuwan Kirsimeti a sassan duniya, shugaban darikar Katolika, Paparoma Farancis, ya ce fatansa a wannan shekarar shi ne nuna kauna a tsakanin jama’ar da suka fito daga sassan duniya
Ya kuma yi fatan za a samu zaman lafiya tsakanin Isra’ila da Falasdinawa da kuma rikicin Syria da na Yemen
Shugagan darikar Katolika ya kara da cewa “Yesu Almasihu ya ce, “ceto na zuwa ne daga nuna kauna da mutunta dan Adam, da ya fito daga jinsuna da yarika da a’l’adu, amma kuma duk da haka dukkaninmu ‘yan uwan juna ne
Paparoma Francis ya kuma kara mayar da hankalinsa kan rikice-rikice da ke faruwa a Gabas Ta Tsakiya, inda ya yi fatan Isra’ial da Falasdinawa za su nuna kauna aa junansu ta hanyar sake hawa teburin tattaunawa, domin a samar da zaman lafiya da zai kawo karshen rikicin da aka kwashe shekaru 70 ana fama da shi
Yau Litinin, Shugaban Indonesia Joko Widodo ya zagaya don gane ma kansa irin barnar da ambaliyar ruwan tsunami ta yi, a mashigar ruwan Sunda na kasar
Shugaban ya duba barnar da ta auku a otal din Mutiara da ke gandun shakatawar nan na gaban ruwan Carita da ke lardin Banten
Hukumar kai daukin gaggawa ta Indonesiya ta bayyana yau Litini cewa jimlar mutanen da su ka mutu zuwa yau ya kai 281, kuma mutane 1,016 sun ji raunuka, sannan ana neman mutane 57
Mai magana da yawun Hukumar kai Daukin Gaggawa ta kasar, Sutopo Purwo, ya ce adadin wadanda su ka mutu zai cigaba da karuwa
Hukumar Nazarin yanayi da karkashin kasa (BMKG a takaice), ta ba da rahoton aukuwar aman wuta a Tuddan Krakatoa da misalin karfe 9 na dare agogon yankin, ranar Asabar, daga bisani kuma, bayan kimanin minti 30, sai ambaliyar ruwan tsunami ya auku
Kasar Indonesiya, wadda kwanan baya ta yi fama da girgizar kasa, ta sake fuskantar wani bala'i bayan da ambaliyar tsunami ta malale tare kuma da yin mummunar barna da hallaka mutane a yankin gaba
Wata ambaliyar tsunami ta malale wuraren shakatawar bakin ruwa da ke mashigar ruwa ta Sunda a kasar Indonesia da daren jiya Asabar agogon yankin
Mai magana da yawun Hukumar Kai Daukin Gaggawa ta Indonesia, Sutopo Nugroho, ya ce, "Mutane wajen 222 ne su ka mutu, baya ga wasu 843 da su ka ji raunuka da kuma wasu 28 da su ka bace
Ita kuma kungiyar Red Cross shiyyar Indonesia cewa ta yi a wata takardar bayani, "da yiwuwar adadin wadanda abin ya rutsa da su ya karu yayin da ake cigaba da tattara alkaluma
Barnar ta fi aukuwa ne a yankuna uku: wato da Kudancin Lampung da ke Sumatra da Serang da kuma Pandegland na Java, wanda ke yammacin Jakarta, babban birnin kasar - wadanda duk ke wuraren mashigar ta Sunda
Haka zalika daruruwan gidaje da otal-otal wajen 9 da kuma kananan jiragen ruwa wajen 350 ne ambaliyar ta lalata, a cewar hukumar kai daukin gaggawar kasar ta Indonesia
Mahuakaciyar guguwar Tsunami da ta kada a gabar tekun Sunda Strait na kasar Indonesia da yammacin jiya Asabar, ta kashe mutane 43 kana ta jikata kusan mutane 600, a cewar hukumar kai agajin gaggawa ta kasar
Mai magana da yawun hukumar kai agajin gaggawa lokacin bala’i ta kasa ya fada a cikin wata sanarwa cewa an samu asarar rayukan ne a yankuna uku a kudancin babban birnin kasar Jakarta
Hukumar tace daruruwar gidaje sun lalace da wasu gidajen otal-otal guda tara da kananan jiragen ruwa goma ne suka lalace
Ma’aikatar hasashen yanayi ta kasar tace za a samu tashin guguwa a tsibirin Krakatoa mai fama da aman wuta da misalin karfe tara na dare a jiya Asabar, jim kadan bayan lokaci kalilan sai Tsunami ta tashi a daidai karfe tara da rabi na dare
Wata sanarwa tace ana sa ran adadin mutane suka mutu zai karu saboda jami’ai basu iya kaiwa ga duk wuraren da mahaukaciyar guguwar ta shafa ba
Wata babbar hanyar dake hada yankin Serang da Pandeglang ta lalace
A ranar 28 ga watan Satumban wannan shekarar ma girgizar kasa da mahaukaciyar guguwar Tsunami sun abkwa yankin tsibirin Sulawesi dake kusa da birnin Palu kuma sun kashe mutane sama da dubu biyu da 500 kana wasu dubu saba’in suka rasa matsunguanasu
Kwamitin sulhun Majalisar Dinkin Duniya(MDD) bai daya ya tabbatar da yarjejeniyar tsagaita wuta a yankin birni Hodeida mai tsahar jirgin ruwa kuma birnin mai muhimmanci a Yamal
An cimma wannan yarjejeniya ce a wata tattunawa tsakanin bangarori masu gaba da juna a Yamal da MDD ta jagoranci a makon da ya gabata a babban birnin kasar Sweden
Kudurin ya amince da duk wata yarjejeniyar da bangarorin suka cimma a birnin Stockholm, inji jakadiyar Birtaniya a kan kwamitin Karen Pierce da tawagarta da shirya daftarin
Muhimman abubuwa dake kunshe a cikin yarjejeniyar sun hada da tsagaita wuta, da kuma janye sojoji a birnin Hodeida kuma hakan ya fara daga ranar 18 ga watan Disemba
Kudurin ya kuma umarci MDD ta taimaka wurin aiwatar da yarjejeniyar da kuma sa ido a kan batun
MDD zata sa ido a kan tsagaita wuta kuma kamar yanda kudurin ya bata umarni, zata fara tura tawagarta ta farko a kan wannan batu da zasu kwashe tsawon kwanaki talatin a wurin, karkashin jagorancin tsohon kwandan rundunar kwantar da tarzoma ta MDD kuma dan kasar Netherlands General Patrick Cammaert kuma tuni an riga an tura shi yankin
Gwamnatin Afghanistan ta nuna rashin damuwar ta game da rahoton dake cewa Amurka zata janye sojojinta daga kasar
Gwamnatin Afghanistan ta nuna rashin damuwar ta game da rahoton dake cewa Amurka zata janye sojojinta daga kasar
Gwanatin Afganistan na kokarin nuna rashin damuwa game da rahoton da ke cewa Amurka na shirin rage yawan sojojinta a kasar
Gwamnatin ta Afghanistan na cewa jami'an tsaron Afghanistan na iya kare kasar ba tare da taimakon kowa ba
A cewar wasu jami’an gwamnatin Amurka a Washington, Shugaban Amurka Donald Trump na duba yiwuwar janye kusan rabin sojojin wadanda yawansu a Afghanistan ya kai kimanin 14,000
Sojojin Amurka na cikin rukunin sojojin NATO 20,000 wadanda ba su shiga yaki, da asalin aikinsu shi ne koyar da dabarun yaki da kuma bayar da shawara ga sojojin Afghanistan a yakinsu da 'yan ta’adan kungiyar Taliban masu alaka da ISIS
Gwamnatin shugaba Trump na kara sanya takunkumi akan jami’an Rasha da wasu hukumomin kasar, akan batun katsalandan da ake zargin kasar ta yi a zaben Amurka na shekarar 2016, da kuma abinda ma’aikatar baitulmalin Amurka ta kira “miyagun ayyuka
Ayyukan sun hada da zargin yinkurin kashe tsohon jami’in leken asirin Rasha, da diyarsa a Burtaniya ta hanyar sa masu guba
“Amurka zata ci gaba da aiki da kasashe kawayenta, wajen daukar matakin hadin gwiwa don dakilewa, da kuma kare ci gaban miyagun ayyukan Rasha da wakilanta, da kuma hukumomin leken asirinta,” a cewar sakataren baitulmalin Amurka Steve Mnuchin
Cikin wadanda aka sanyawa takunkumin harda jami’an leken asirin soja guda 15, da wasu kamfanonin gwamnatin kasar guda 4, ciki harda wata cibiyar binciken yanar gizo ta kasar
Kamfanin jaridar New York Times ya bayyana cewar, masu kutse sun shiga matattarar adana bayanan harkokin diflomasiyyar kungiyar kasashen Turai na tsawon shekaru uku, inda suka samu damar nadar bayanan sirri
Rahoton wanda jaridar ta wallafa da yammacin jiya Talata ya ce, wani kamfanin mai yaki da satar bayanai na Area 1 ne ya gano hakan
Wanda ya bai wa gidan jaridar fiye da shafuka 1,100 na wasu bayanai da ya samo
A cewar kamfanin jaridar, wasu daga cikin bayanan sirrin sun nuna yadda kasashen Turai ke nuna rashin gamsuwarsu da gwamnatin Shugaba Trump
Da yadda kungiyar ke dari-dari da irin halayen da Trump yake nunawa kungiyar ta Tarayyar Turai, lamarin da suka ce ya haifar da matsalar tsaro
Har ila yau, a cikin bayanan sirrin, har da bayanai da suka nuna yadda kungiyar ta EU ke kokawar yadda za ta tunkari Rasha da China
Da kuma fargabar cewa, mai yiwuwa Iran ta ci gaba da shirinta na gina makamin nukiliya
A nan Amurka, fadar White House ta musanta ikirarin da gwamnatin Turkiyya tayi, na cewa shugaba Donald Trump na tunanin mika malamin addinin musulunci nan, Fethullah Gulen ga kasar Turkiyya, malamin da ake nema ruwa-a-jallo
Wani babban jami’i a fadar White House ya fada a jiya Litinin cewa a yayin da su ka gana da shugaba Erdogan na Turkiyya, a taron kolin G-20 na kasashe masu tattalin arziki da akayi a Buenos Aires na kasar Argentina, shugaba Trump bai ce zai mika Fethullah Gulen ba
Ministan harkokin wajen Turkiyya Mevlut Cavusoglu ya fada a tashar talabijin ta CNBC cewa shugaba Trump, ya fadawa shugaban Turkiyya Recep Tayyip Erdogan, cewa Amurka na shirin mika Gulen tare da wasu mutane ga Turkiyya
Gulen dai yana gudun hijira ne a jihar Pennsylvania dake nan Amurka, wanda kasar Turkiyya ke zargi da kitsa yi wa Erdogan juyin mulki wanda bai yi nasaraba a shekarar 2016
Gulen ya musanta wannan zargin, amma Turkiyyar ta bukaci Amurka ta maida mata shi, inda Amurka ta ce Turkiyya ta gaza nuna mata kwararan hujjoji da suka nuna cewa Gulen na da hannu wajen kitsa juyin mulkin
Cavusoglu yace yaga wani kwakkwaran bincike da hukumar FBI tayi, da ya nuna yadda kungiyar Gulen ke kaucewa biyan haraji a Amurka, shugaba Erdogan ya fada a makon da ya gabata, cewa gwamnatinsa zata fara auna wadanda ke samarwa kungiyar Gulen kudi
Kamar yadda aka zata, bayan da Majalisar Dattawan Amurka ta kada kuri'ar janye tallafin soji da Amurka ke bai wa Saudiyya a Yemen, Saudiyya ta mai da martani tare da gargadin kar a ma ta shishshigi
Kasar Saudi Arabiyya ta mayar da martani ga ‘yan majalisar dattawan Amurka akan kawo karshen taimakon da sojojin Amurka ke ba wa Saudiyya a yakin da takeyi a Kasar Yamen, saboda zargin yariman Saudiyya mai jiran gado Mohammed bin Salman da hannu a kisan dan jarida Jamal Khashoggi
A wata sanarwa da ta fitar, Ma'aikatar harkokin wajen Saudiyya ta ce, Masarautar Saudi ta yi Allah wadai da wannan matsaya da ‘yan majalisar Dattawan Amurka su ka dauka akan zargi marar tushe, sannan ta kalubalanci ragowar kasashen waje kan shiga cikin harkokin ta
A satin da ya gabata ne Majalisar dattawan ta Amurka ta dau wannan matakin wanda tamkar gwalewa ce Shugaban Amurka Donald Trump, bayan da ta kada Kuri’ar dakatar da taimakon da Amurka ta ke bawa Saudiyya a yakin da ta ke yi kasar Yemen
Masu zanga-zangar makwanni biyar jere a Faransa sun yi taron gangami a kan tsadar rayuwa a Faransa, koda yake an rinjayi masu zanga-zangar a jiya Asabar a fadin kasar, ta wani bangare saboda bayani da shugaba Emmanuela Macron ya yiwa kasa da kuma ruwan sama da ma yanayin hadari
Dubban mutane sun halarci taron a babban birnin kasar a jiya Asabar
An samu rigingimu tsakanin masu zanga-zangar da ‘yan sanda da suka yi amfani da barkonon tsohuwa da ruwan zafi a kan masu zanga-zangar yayin da suke maci a kan babban hanyar Champs-Elysees a birnin Paris
Kimanin ‘yan sanda dubu takwas da motoci masu sulke 14 ne aka jibge domin hana masu zanga-zangar tashin hankali da fasa shagoi suna kwasan kaya da kuma kone-kone da tsare hanyoyi
‘Yan sandan Faransa sun ce sun kama sama da mutane 115 a jiya Asabar da rana
A makon da ya gabata, jami’an Faransa sun ce sama da mutane dubu dari ne suka shiga zanga-zangar a fadin kasar
A wannan mako kuma ‘yan sanda sun lissafa mutane dubu 33 ne suka yi zanga-zangar
Tuni ‘yan sanda suka bude babbar hanyar Champs-Elysees dake Paris da yammacin jiya Asabar
Wata kungiyar rajin kare hakkin bil adama a Syria ta ce, dakarun Syria masu samun goyon bayan Amurka, sun kwato wani muhimmin gari, wanda daya ne daga cikin wasu yankunan kasar Syria da su ka rage a hannun ISIS
Kungiyar ta kula da hakkin bil adama a Syria ta ce “bayan wani mummunan fada na tsawon mako guda da ya hada da hare-haren jiragen sama, Dakarun rajin tabbatar da dimokaradiyya a Syria (SDF, a takaice), sun yi nasarar fatattakar kungiyar ISIS daga Hajin
" Hajin dai, na lardin Deir Ezzor ne, mai tazarar kilomita 30 daga kan iyakar Syria da Iraki
Mayaka wajen 17 na gamayyar Kurdawa da Larabawa da kuma dakarun SDF sun hada hannu wajen fatattakar 'yan ISIS daga yankin da ya rage a hannunsu a Syria, a cewar Abdel Rahman, shugaban kungiyar ta rajin kare hakkin dan adam a Syria
Firam Minista Theresa May zata gana da shugaban kungiyar tarayyar turai a karo na biyu a wannan satin, don kokarin ceto yarjejeniyya ta ballewar Burtaniya daga kungiyar tarayyar Turai
Firam Minista Theresa May zata gana da shugaban kungiyar tarayyar turai a karo na biyu a wannan satin, don kokarin ceto yarjejeniyya ta ballewar Burtaniya daga kungiyar tarayyar Turai
Firam Ministan Burtaniyya Theresa May, ta koma birnin Brussels yau Alhamis, domin neman amincewa akan yarjejeniyar da bata yi farinjini ba, ta fidda Burtaniyya daga tarayyar Turai, bayan da ta sha da kyar a wata kuri’ar rashin tabbas da aka jefa akanta
May zata gana da shugabanin kungiyar tarayyar Turai a karo na biyu, a wannan satin don ta kara kokartawa wajen ceto yarjejeniyar ta ballewa daga tarayyar Turai, bayan ta soke wani zaman kada kuri’a na ‘yan majalissar wakilai wanda aka sa-rai sakamakonsa zai yi watsi da yarjejeniyar
Ya zuwa yanzu, shugabannin kungiyar tarayyar Turai, sun nuna alamun zasu taimakawa Burtaniyya ta wata hanyar, amma kuma sun nuna a fili cewa basu da niyyar sake tattauna batun sharuddan yarjejeniyar, da bangarorin biyu suka yi aiki akai a watannin da suka kwashe suna tattaunawa
Shugabannin kungiyar tarayyar Turai zasu taru yau Alhamis da gobe Jumma’a don wani taron koli, shugaban kungiyar tarayyar Donald Tusk, yace zasu saurari bayanan May akan batun, kafin su yi tasu ganawar ba tare da ita ba, don su cimma muhimmiyar matsaya
Yau ake sa ran kasar Birtaniya zata san makomarta dangane da zamanta cikin kungiyar kasashen turai
Yau ake sa ran kasar Birtaniya zata san makomarta dangane da zamanta cikin kungiyar kasashen turai
A yau Laraba ne Firaministan Birtaniya Theresa May, za ta fuskanci kuri’ar yanke kauna, ko kuma akasin hakan daga ‘yan majalisun jam’iyyarta masu ra’ayin rikau
Wannan shi ne lamari na baya-bayan nan dangane da yadda take tafiyar da shirin ficewar Birtaniya daga kungiyar tarayyar Turai
Idan har ‘yan majalisu dake da rinjaye suka kada kuri’ar yanke kauna ga Firaminista May, to ya zama dole ta yi murabus daga matsayinta na firaiminista
Idan kuma ta iya tsallake kuri’ar, ba za’a sake kada irin wannan kuri’ar ba har sai bayan shekara daya
May, ta sha alwashin sai ta ga abun da ya turewa buzu nadi akan wannan yunkurin na ficewar kasar daga kungiyar, tana mai cewa sauya shugabanci a wannan lokacin, ka iya wargaza yunkurin ficewar kasar daga kungiyar Turai
A wata sanarwa da shugaban kungiyar adawa ta Labor Party, Ian Lavery ya fitar, ya ce rashin iya shugabancin na May, ya kara jefa kasar cikin halin da take ciki
A hukumance, ranar 29 ga watan Maris din shekarar 2019, ita ce ranar karshe da Birtaniyan ya kamata ta fice daga kungiyar
Wata kotun kasar Canada ta bada belin‘yar Chinar nan, shugabar kamfanin sadarwa Meng Wanzhou, yayinda take jira taji ko za a mika ta ga Amurka
An kama Meng ne a filin saukar jiragen sama a birnin Vancouver bisa ga sammacin kamota da Amurka ta bayar a kan zarginta da take dokokin takunkumin kasuwanci da Iran
Alkali William Ehrcke ya bada belinta a kan kudi dala miliyan bakwai da dubu dari biyar tare da gindaya sharudda a kan Meng
Sharuddan sun ce zata ci gaba da zama a gundumar British Columbia a can Canada, a cikin gidan da mijinta ya mallaka kuma ba zata fita gida daga karfe 11 na dare zuwa karfe shida na safe ba
Za a kuma sanya ido a kan Meng a ko da yaushe
Meng itace babbar jami’ar kudi a katamfaren kamfanin fasahar sadarwar China na Huawei, da mahaifinta ya kafa kuma yana cikin manyan kamfanonin dake kera wayoyin hannu a duniya
Iyalanta suna da dukiya da ta kai biliyoyin daloli
A halin da ake ciki kuma, China ta kama tsohon jakadar Canada a China Michael Kovrig a kan wasu dalilai da basu bayyana ba
Ministocin Muhalli daga kusan kasashen duniya 200 sun isa birnin Katowice na kasar Poland, domin neman hanyoyin da za a bi domin amfani da yarjejeniyar Paris ta 2015 don tunkarar sauyin yanayi
Shugabannin kasashen duniya basu halarci taron sauyin yanayi na wannan shekarar ba, yawanci saboda tana bukakar amincewa da hanyoyin da za a bi wajen aiwatar da yarjejeniyar Paris
Gabannin halartar ministocin, masu rajin kare muhalli daga ko’ina fadin duniya sun gudanar da wani maci a birnin na Poland ranar Asabar, domin nuna takaicinsu da kuma kira ga gwamnatoci da su tashi tsaye su kare muhalli
“Wannan lokaci ne da zamu kare gidajenmu” abin da masu zanga-zangar ke fada a kusa da babban dakin da MDD zata gudanar da taron makonni biyu kan sauyin yanayi
Kotu a Canada na duba yiwuwar ko zata baiwa shugabar katafaren kamfanin fasahar nan na Huawei beli, ya yin da take jiran ganin ko za a mika ta Amurka domin a tuhumeta a can
Jiya Litinin kotun dake birnin Vancouver ta ci gaba da sauraron shaidu kan belin Meng Wanzhou
Lauyoyin Meng, sun nemi kotu da ta baiwa wadda suke karewa beli, suna mai cewa idan aka yi la’akari da kamfanin fasahar da kuma kudin beli na miliyoyin daloli zasu tabbatar da ganin bata gudu ba
Suka kuma ce idan Meng ta gudu daga kasar, hakan zai zamanto abin kunya ga kasar China, ya kara da cewa wannan ma ba zabi bane gareta
Su kuma lauyoyin gwamnati masu shigar da kara sun bayyana cewa bai kamata a baiwa Meng beli ba, dalilinsu shine tana da hanyoyi da kuma babban dalilin da zai sa ta gudu
Jiya Litinin jaridar kasar China ta Global Times ta kira matakin da Canada ta dauka akan Meng da cewa rashin Imani ne
Shugaban Faransa Emmanuel Macron zai tattauna da masu fada aji, dangane da zanga-zangar da ta kawo tashin hankali a kasar ta Faransa
Shugaban Faransa Emmanuel Macron zai tattauna da masu fada aji, dangane da zanga-zangar da ta kawo tashin hankali a kasar ta Faransa
A yau Litinin, Shugaban kasar Faransa Emmanuel Macron, zai yi wa 'yan kasar jawabi kan zanga-zangar da ‘yan kasar da ake kira Yellow Vest ke jagoranta, wanda ya kai sati hudu yanzu
Kafin jawabinsa, Macron na da niyyar zama da shugabanin kungiyoyi ‘yan majalisa, da manyan ‘yan kasuwa, domin tsara jawabi kan zanga-zangar da ke kawo tashin hankali a kasar
Jiya Lahadi ma'aikata a Faransa sun share ragowan duwatsu, da motocin da aka kona, da kuma sauran barnar da aka aikata lokacin zanga zangar da ta kwashe makonni
Ministan harkokin wajen kasar Faransa yace shugaban Amurka Donald Trump, kar ya sa baki a lamarin siyasar Faransa, bayan da Trump ya yi rubuce rubuce kan batun a shafinsa na twitter
China ta baiwa jakadar Amurka a Beijing takardan sammaci a jiya Lahadi domin bayyana kalubalantar kama ‘yar China nan shugaban kamfanin fasaha a Canada da Amurka ta nemi a mika matai ta domin mata shari’a a nan Amurka a kan zarginta da damfara
China ta kira kama Meng Wanzhou babbar jami’ar kudi na katafaren kamfanin sadarwa na Huawei da mummunar al’amari kuma tana kira ga Amurka ta soke batun mikata bisa zarginta da karya dokokin Amurka da ta hana yin kasuwanci da kasar Iran
Mataimakin ministan harkokin wajen China Le Yucheng ya gayyaci jakadar Amurka Terry Branstad ne wuni guda bayan ganawa ba jakadar Canada John McCallum domin kalubalantar kama Meng bisa bukatar Amurka a filin saukar jiragen sama a Vancuoveer a ranar daya ga watan Disamba
Ma’aikatar harkokin wajen China ta fada a cikin wata sanarwa Le ke fadawa Branstad cewa abin da Amurka tayi babban take doka ne da kuma take ‘yancin ‘yar China nan kuma al’amarin ya yi matukar muni
China tayi kira ga Amurka ta gaggauta daukar matakin ingata kura kuran da tayi kuma ta janye takardar kama ‘yan kasar China
Mutanen Yamal miliyan ashirin, wato kashi biyu cikin uku na al’ummar kasar na fama da rashin abinci, sakamakon yaki da ya daidaita kasar kana ya jefata cikin talauci
Wata sanarwar hadin gwiwar hukumar abinci da noma ta Majalisar Dinkin Duniya(MDD) da asusun talafawa kananan yara ta MDD da kuma shirin samar da abinci na duniya, na cewa yakin kasar ya taimakawa wurin samun matsalar taimako mafi muni a duniya
Hukumomin sun ambato jawaban masu fashin baki daga wani shiri na musammman a kan samar da abinci, shirin dake taimaka wurin bincike da tabbatar da kasashe masu fama da yunwa
Mutane kimanin miliyan goma sha biyar da dubu dari tara ne ke fama da yunwa a Yamal a cewar nazarin hukumomin, nazarin da yace mutane miliyan ashirin basu samu isasshen abinci da ruwan sha
Ministan harkokin cikin gida a Faransa Christopher Castaner yace an samu kwanciyar hankali a rikicin jiya Asabar a birnin Paris duk da hargisti da aka samu nan da can, lamarin da yace bai dace ba
“Yan sandan Faransa da taimakon rokoki sun zubawa masu zanga-zangar dake saye da riguna launin ruwan dorawa barkonon tsohuwa a kan titin Champs Elysees
Masu zanga-zangar suna kalubalantar tsadar rayuwa ne da ake fama da shi a Faransa
Castaner ya kiyasta masu zanga-zangar da yawansu ya kai dubu goma a kan titunan Parisians suna cikin mutane dubu dari da dubu ashirin da biyar da suke zanga-zanga a fadin kasar
Yace an kama kusan mutane dubu daya a birnin Paris kana mutane dari da talatin da biyar sun jikata ciki har da jami’an ‘yan sanda goma sha bakwai
An jibge ‘yan sanda dubu tamanin da takwas a fadin kasar baki daya, a matsayin kari a kan ‘yan sanda dubu sittin da biyar da aka jibge a karshen mako yayin da zanga-zangar kin jinin tsadar rayuwar da ya barke, lamarin da ya kai ga raunata mutane dari da talatin da biyar
Shugaba Emmanuel Macron ya kai ziyarar bazata da yammacin shekaranjiya Juma’a ga jami’an tsaron a wajen birnin Paris kuma ya yi musu godiya da aiki da suek yi
Duk da janye shirin kara farashin man fetur da Shugaba Emmanuel Macron na Faransa ya yi, har yanzu masu zanga-zanga a birnin Paris na cigaba da banga ma kaddarori wuta
'Yan sanda a Faransa sun jefa barkonon tsohuwa kan masu zanga-zanga a shahararren dandalin nan na Champs - Elesees
Masu zanga-zangar na nuna damuwarsu ne kan tsadar rayuwa a Faransar
'Yan sanda sun ce masu zanga-zanga akalla 1,500 ne su ka bazu kan titunan birnin Paris, kuma an kama a kalla 127 daga cikinsu
A shirinta na tinkarar mako na hudu na wannan zanga-zangar, kasar ta Faransa ta rufe hasumiyar Eiffel da kuma wasu sanannun wuraren yawon bude ido, sannan ta sa dubban jami'an tsaro cikin shirin ko-ta-kwana
An rufe shaguna da dama a birnin na Paris kafin zanga-zangar ta yau Asabar don kauce ma fushin masu zanga-zangar da kuma wasoso
Tun da aka fara zanga-zangar a watan jiya saboda tsadar man fetur, mutane hudu sun mutu a wasu al'amura masu nasaba da zanga-zangar
Wata babbar jami’ar kamfanin fasaha ta bayyana gaban kotun kasar Canada a kan laifuka da Amurka ke zarginta da aikatawa mai alaka da huldan kasuwanci da kasar Iran, lamarin da ya girgiza hada-hadar kudi a duniya biyo bayan kamata
A cikin dakin kotun da ya cika makil da jama’a a Vancouver a Canada, wani lauyan gwamnatin kasar ya musunta baiwa Meng Wanzhou, babbar jami’an kudi na katafaren kamfanin fasaha na kasar China Huawei beli a jiya Juma’a, yayin da ake nazarin yiwuwar mikata ga Amurka kuma yace tana da hadari ga sufurin jirgin sama
Lauyan mai shigar da karar yace Amurka tana neman Meng bisa zarginta da yaudarar ma’aikatun kudi a kan huldan Huawei da wani kamfanin fasaha na SkyCom dake Hong Kong da ake zarginsa da sayarwa Iran wasu na’urar fasaha da Amurka ta kera, wanda hakan ya sabawa takunkumin cinikayya da Amurka ta kakabawa Iran
Kama Meng a birnin Vancouver da Amurka ta buakaci hakan daga Canada, ya zo da mamaki ga kasuwar hada-hadar kudi, bayan Shugaba Donald Trump da takwarar aikinsa na China Xi Jinping sun amince a kan wata yarjejeniyar ciniki a karshen mako a Argentina
Kwamitin sulhu akan rikice-rikcen kasar Yemen, ya fara wani zama don kawo karshen fadan da ya kwashe shekaru sama da 2
Kwamitin sulhu akan rikice-rikcen kasar Yemen, ya fara wani zama don kawo karshen fadan da ya kwashe shekaru sama da 2
Bangarorin da ke rikici da juna a kasar Yemen sun taru a kasar Sweden, a wani sabon zangon tattaunawa kan yadda za a kawo karshen rikicin, wanda aka kwashe shekaru hudu ana yi
Rahotanni sun nuna cewa rikicin na Yemen, na gab da jefa kasar cikin matsalar yunwa
An fara tattaunawar ce a birnin Rimbo a ranar Alhamis, karkashin jagorancin Majalisar Dinkin Duniya
Wanannan zaman sasanta rikicin, shi ne na farko ciki shekaru biyu, wanda ake yi tsakanin gwamnatin kasar ta Yemen mai samun goyon bayan Saudi Arabia, da kuma ‘yan tawayen Houthi da ke samun goyon bayan Iran
Taron na gudana ne, a dai-dai lokacin da kasashen duniya ke suka, kan yadda al’umar kasar ta Yemen ta fada cikin wani hali, da kuma kisan dan jaridar kasar Saudiya Jamal Khashoggi
'Yan kaura, mutanen Rohingya 20, wanda ake tunanin Musulmai ne, sun isa tsuburin Sumatra da ke kasar Indonisiya
'Yan kaura, mutanen Rohingya 20, wanda ake tunanin Musulmai ne, sun isa tsuburin Sumatra da ke kasar Indonisiya
Wani jirgin ruwa mai dauke da mutane 20, wanda ake tunanin Musulman Rohingya ne, ya isa tsuburin Sumatra da ke kasar Indonisiya
Wannan kaurar da ‘yan Rohingyan suka yi, ita ce ta baya-bayan nan da ta auku a ci gaba da zargin cin zarafinsu da ake yi a Myanmar
A kwanan nan, mahukuntan Myanmar sun hana wasu jiragen ruwa cike da ‘yan Rohingya zuwa kasar Malaysia
‘Yan gudun hijirar suna tserewa ne daga wani sansanin da aka ajiye su wanda ke dauke da sama da mutane 700,000 a Bangladesh
Inda suke neman mafaka bayan hare-haren da aka kai musu a Myanmar a shekarar da ta gabata a jihar Rakhine
Majalisar Dinkin Duniya ta zargi sojojin Myanmar da aikata laifin kisan kare dangi, zargin da suka musanta
Qatar ta ce za ta bar Kungiyar kasashe masu fitar da mai da ake kira OPEC a takaice daga watan Janairun shekarar 2019 domin maida hankali akan fitar da gas zuwa wasu kasashen
A Yau Litinin, Ministan harkokin makamashi na Qatar Sa'ad Sherida Al-Kaabi ya bayyana wa manema labarai cewa kasar za ta fice daga Kungiyar OPEC
Ya ce kasar da ta fi fidda gas waje a fadin duniya, tana shirin ta kara yawan gas din da take fitarwa daga tan miliyan 77 na zuwa tan miliyan 110
Qatar kuma na so ta kara yawan man da take sarrafawa daga gangar mai miliyan 4
Karamar kasar larabawar, mai arzikin makamashi na fuskantar takaddamar diplomasiyya da kasar Saudiyya, da ta mamaye kungiyar kasashen na OPEC
Amma Al-Kaabi ya ce matakin fita daga kungiyar ta OPEC ba shi da nasaba da siyasa
Babban bankin duniya ya sanar yau Litinin cewa, zai ninka kudin da yake badawa domin tallafawa kasashen dake fama da talauci su iya tunkarar matsalar dumamar yanayin zuwa dala miliyan dubu dari biyu cikin shekaru biyar
“idan bamu rage gurbatacciyar iskar da ake fitarwa ba yanzu, zamu sami mutane miliyan dari da zasu yi rayuwa cikin talauci nan da shekara ta dubu biyu da talatin,” inji babban jami’in kula da dumamar yanayi na bankin duniyan a hirarshi da kamfanin dillancin labaran Faransa
Tallafin da za a yiwa kasashen dake fama da talauci su iya rayuwa a yanayi mai zafi da kuma yanayi mai matukar tsanani zai hada da gina gidaje masu karko, da samar da hanyar samun ruwan sha mai tsabta, da kuma abinda bankin ya kira, “hanyar noma mai inganci
Sanarwar bankin tazo ne a daidai lokacin da ake fara taron makonni biyu da ya hada kan kasashe dari biyu kan dumamar yanayi a birnin Katowice, na kasar Poland
Za'a gurfanar da shugaba da mambobin wata kungiya da ta hana zaune tsaye a kasar Pakistan, a cewar hukumomin kasar
Gwamnatin Pakistan ta sanar da cewar zata gurfanar da shugabanin wata Jam’iyyar Musulunci, kan laifin cin amanar kasa da Ta’addanci
Wannan zargin ya faro ne tun a watan Nuwamba da aka gudanar da zanga-zangar rashin amincewa da hukuncin kotun kolin kasar, da ta wanke wata mata Kirista da laifin yin kausasan lafuzza ga Annabin Rahama Muhammad (SAW)
Wanda a baya aka yanke mata hukuncin kisa, kungiyar Tehreek-i-Labbaik Pakistan (TLP) kungiyar addini, wadda da ga baya ta rikide ta koma kungiyar siyasa ita ta shirya zanga-zangar
Ministan yada labarai Fawad Chaudhry, ya shaida ma manema labarai jiya Asabar, cewar an kama mutane sama da 3,000 mambobin kungiyar ta TLP suna nan tsare, harda shugaban kungiyar Khadim Hussain Rizvi
Ministan yace akasarin kamen anyi shine a Lardin Punjab inda kungiyar tafi karfi
Dubban mutane ne su ka fito kan titi suna zanga-zanga, na kin amincewa da karin kudin haraji a birnin Faris dake Kasar Faransa
Yau Asabar Dubun-dubatar mutane ne ke zanga-zanga a sanannen titin birnin Faris, jami’an ‘yan sanda na harba musu barkonon tsohuwa da ruwan zafi, bayan sun tsallake shingen tsaro
Wannan shine karo na uku a cikin makonni uku da jama’ar ke yin zanga-zangar, biyo bayan karin kudaden haraji da akayi, musamman akan man-fetur, da kuma gazawar shugaban kasar Emmanuel Macron
Kamfanin dillancin labaran Associated Press, ya ruwaito cewar duk tashoshin jiragen kasa dake kusa da wajen taron na Champs Elysees, an rufesu saboda tsaro
Mafi akasarin masu zanga-zangar suna sanye da riga mai ruwan kwai, dake da alamun wuta, wadda ake amfani da ita a motocin haya
A satin da ya wuce ne masu zanga-zangar su kayi Aron-gama da jami’an ‘yan sanda, hukumomin sunce sama da mutane 8,000 ne su ka fito a birnin da ake kira Light City, a satin da ya gabata, wasu kuma sama da 100,000 a sauran sassan kasar
Sabon shugaban kasar Maxico Andres Maniel Lopez, ya kama aiki, da kuma alkawalin kyautata jin dadin talakawa a baki daya kasar
A yau Asabar ne aka rantsar da Andres Maniel Lopez Obarador, a matsayin shugaban kasar Mexico, wanda ya shiga Ofishin yana da karfin iko, kasancewar jam’iyyar shi keda rinjaye a duka majalinsun dokokin kasar biyu
Shugaban Lopez yayi ma jama’ar kasar alkawarin zai inganta rayuwar ‘yan kasar, fiye da abun da tsohon shugaban Enrique Pena Nieto mai barin gado yayi, daga cikin abubuwan da ya fada, yace zai sayar da jirgin fadar shugaban kasar
Lopez mai shekaru 65 wanda baki daya rayuwasa ta ta’allaka ne akan siyasar Mexico
Ya taba zama mamba na jami’iyyar PRI, wanda ta mulki kasar na kimani shekaru 80
A shekarun 1980 Lopez na daya daga cikin mutanen farko da su ka bar jam’iyyar bayan darewar ta, inda ya koma jam’iyyar PRD
A shekrar 2000 aka zabi Lopez a matsayin shugaban karamar hukumar Maxico City, birnin tarayyar kasar da yafi yawan jama’a
A wannan mukamin ya samu karbuwa a idon jama’a, bayan ya kaddamar da wani shiri dake taimakama tsofaffi da marasa hali, kana ya kayatar da babban birnin
Kasar Amurka na jan hankalin kasashen duniya akan wani yunkuri da kasar Iran keyi, na shirinta da zai bata damar kara yawaitar makaman kare dangi
Amurka na jan hankalin kasashen Larabawa da sauran duniya da suyi taka tsan-tsan da barazanar Iran, akan kera makaman kared-angi, idan ba haka ba matsalar zata wuce haka
Dalilin da yasa Amurka tayi wannan kiran shine, ranar Alhamis, an gano wasu makaman kare dangi da suka hada da Roka, jirage masu tuka kansu Drones, a kusa da Iran cikin Teku
Wadannan makaman da muke bayyanar da su, suna nuni da cewar Iran a shirye take ta taimaka wajen dai-daita yankin
Mai wakiltar Amurka na musamman a Iran Brian Hook, ya shaidawa manema labarai lokacin da yake tsaye a gaban wani Makamin kare dangi da Iran take kerawa, da sojojin Saudiyya suka kama
Majalisar dokokin Amurka ta yi Allah wadai da mummunan saba hakkokin jama’a da ake yi a yankin Xinjiang a kasar China
Wani dan Majalisar dokokin Amurka, ya bukaci shugaba Donald Trump, ya tado batun garkame tsirarun mabiya Addinin Islama da yawa da China ke yi, idan ya hadu da shugaban China Xi Jinping, cikin wannan satin
Dan majalisar Republican Christopher Smith, da ya jagoranci ganawar kwamitin ‘yan majalisar zartarwa da dan jam’iyyar Republican Sanata Marco Rubio, akan batun China
Dukan su sun gabatar da kudurorinsu a majalisunsu, na yin Allah wadai da mummunar saba hakkokin jama’a da ake yi a akan ‘yan kabilar Uighers dake yamma da yankin Xinjiang
China ta fuskanci suka daga kasashen duniya, akan yadda ake kulle ‘yan kabilar Uighers, da Kazakhs da kuma wasu tsirarun kabilu
Abinda China ke ikirarin cewa yana da muhimmanci wajen kawar da tsattsauran ra’ayin addini
Wasu da aka taba tsarewa sun bayyana cibiyoyin a matsayin wuraren da ake canzawa mutane ra’ayi, inda ake tilastawa Musulmai yin watsi da addininsu, ko ace suyi Ridda, su kuma yi mubaya’a da jami’iyyar kwamunisanci dake mulki
Wata kotun Rasha a Crimea ta bada umarni a tsare ma’aikatan jirgin ruwan Ukraine 12 a cikin mutane 24 da aka kama a ranar Lahadi a kan tekun Rasha, na tsawon watanni biyu
Rasha tana zargin matukan jiragen ruwan sojojin Ukraine ne da shiga ruwan tekunta ba bisa ka’ida ba da kuma yin watsi da kashedi da jami’an tsaron ruwan Rashan suka yi basu, wasu zargi da Ukraine din ta musunta
Ukraine ta kafa dokokin soji a kan iyakokinta na yankin a matsayin martani kan abin dake faruwa ta kuma kira ga sauran kawayenta a nahiyar turai da sauran kasashen yammacin duniya su kara kakabawa Moscow wasu takunkumai a kan Moscow
Shugaban Ukraine Petro Poroshenko yace dokar zata taimakawa karfin tsaron kasarsa a cikin wannan karin tashin hankali wanda kuma yayi daidai da dokokin ruwa na kasa da kasa, lamarin da zai dakile rikicin da Rasha ke yi a yankin
Babban sakataren Majalisar Dikin Duniya Antonio Gutterres ya yi kira ga Ukraine da Rasha a jiya Talata da su kai zuciya nesa domin kaucewa kara dagula al’amura a yankin
An Kashe Sojojin Amurka Da Ba'Amurke Dan Kwantiraki A Wani Harin Bam Da Aka Kai, A Tsakiyar Gabashin Birnin Ghazni Dake Afghanistan
Rundunar sojin Amurka da ke kasar Afghanistan ta ce an kashe mata dakaru uku, sannan an raunata wasu uku a lokacin da wani bam hadin-gida ya tashi a kusa da tsakiyar gabashin birnin Ghazni
Daga cikin wadanda suka ji raunin, har da wani ba’Amurke dan kwantaraki
Wata takaitacciyar sanarwa da aka fitar daga birnin Kabul, ta ce “an kwashe darakun Amurkan da dan kwantaraki da suka ji rauni, kuma suna samun kulawa a Asibiti
Sai dai sanarwar ba ta yi cikakken bayani kan wannan harin ba
Wannan kisan dakarun na Amurka a yau Talata, ya kawo jimillar sojojin Amurka da aka kashe a Afghanistan zuwa 11
A jiya Lahadi kasar Birtaniya da Kungiyar tarayyar Turai suka saka hannu akan yarjejeniyar ficewar Birtaniya daga Kungiyar, bayan shafe shekaru biyu suna tattaunawa akan bukatar kasar
Wani mai magana da yawun jam’iyar Labour ta kasar Birtaniya ya fada cewa shugaban jam’iyar Jeremy Corbyn, zai so suyi muhawara gaba da gaba tare da firaminista Theresa May, akan kokarinta na ganin an amince da ficewar Birtaniya daga Tarayyar Turai da kuma makomar kasar gaba daya
Firaminista Theresa May, ta bada shawara a wata hira da tayi da jaridar 'The Daily Telegraph' tana da sha’awar ta kalubalanci Corbyn, da suyi muhawara a talabijin akan ficewar kasar Birtaniya, daga tarayyar turai yayin da ta kaddamar da kamfe din ta na neman amincewa da yarjejeniyar ta hanyar 'yan majalisar kasar
Mintoci arba’in kacal ya dauki May da sauran Shugabannin Kungiyar Tarayyar Turai suka saka hannu akan amincewa da yarjejeniyar fitar Birtaniya daga Tarayyar Turai, bayan shekaru biyu da suka shafe suna shawarwari
Sai dai har yanzu akwai kalubale dake tattare da kokarin samun amincewar masu ruwa da tsaki na Birtaniya game da yarjejeniyar
Rasha ta yi harbi kan wadansu jiragen yakin Ukraine guda biyu ta kuma rafkawa na uku a tekun Bahar Asuwad jiya lahadi, suna zargin ‘yan kasar Ukrain da shiga yankin ruwan Rasha ba bisa ka’ida ba
Jami’an kasar Ukraine sun ce an jiwa a kalla mayakan ruwa shida rauni, suka kuma musanta aikata ba daidai ba- tare da zargin sojojin Rasha da cin zali
"daukar wannan matakin yana haifar da barazanar tsaro ga dukan kasashen dake yankin tekun Bahar Asuwad saboda haka akwai bukatar maida martanin kasa da kasa,” inji ma’aikatar harkokin wajen Ukrain
Ma’aikatar harkokin tsaron kasar Rasha -FSB ta zargi Ukraine da tsokana da gangan
Cibiyar ta FSB ta fitar da sanarwa dake cewa,”an yi amfani da makamai ne da nufin takawa jiragen yakin Ukraine birki ala-tilas, sabili da haka kuma aka kwace dukan jiragen yakin rundunar mayakan Ukrain uku dake bangaren ruwan Rasha a tekun Bahar Asuwad”
Masu zanga-zangar nuna fushinsu da manufofin gwamnati sun yi arangama da 'yan sanda jiya Asabar a Champs-Elysees da ke birnin Paris, a wani zagaye na zanga-zangar da ake yi ta nuna bijirewa ga Shugaban Faransa Emmanuel Magcron
'Yan sanda sun yi ta jefa barkonon tsohuwa da ruwan zafi a shaharren wurin saboda su kori masu zanga-zangar daga ofishoshin Shugaban kasa da ke fadar Elysees Palace
Dubban mutane ne dai su ka taro a Paris babban biirnin Faransa don yin zanga saboda karin kudin man fetur da aka yi
Akalla Mutane takwas, ciki har da ‘yan sanda biyu sun rauni a jiya Asabar, a cewar hukumomi
Tun lokacin da aka fara gudanar da wannan zanga-zangar mako guda da ya gabata, mutum biyu sun rasa rayukansu, lokacin da kusan masu zanga-zangar dubu 250 sanye da riguna masu ruwa dorawa, yawancinsu daga yankunan karkara suka rufe hanyoyi a fadin kasar
Yanzu haka yan sandan kasar Myanmar sun harbi wasu musulmai yan Rohinja guda hudu a wani sansanin yan gudun hijira da ke yammacin jihar Rakhine
Rahotanin harbe-harbe da ake zargin ‘yan sandan kasar Myanmar da yi, a wani sansanin 'yan gudun hijirar jinsin Rohinja a jihar Rakhine ya janyo damuwa daga jami’an Majalisar Dinkin Duniya
Knut Ostby, shugaban hukumar bada taimakon agaji na Majalisar Dinkin Duniya, ya rubuta a shafinsa na Twitter, cewa ya damu matuka akan rahotannin harbe-harbe da ya ji anyi a sansanin Ah Nauk Ye da ke tsakiyar jihar Rkhine
Kasar Myanmar dai tana da mutane da dama da su ka guje wa tashe tashen hankula tun shekarar 2012, da su ke zaune a sansanoni 'yan gudun hijira
Kamfanin dillancin labarai na Reuters ya ambato wasu shedu da suka ce ‘yan sandan Myanmar sun yi harbi, da kuma raunata 'yan Rohija mutun hudu a jiya Lahadi, yayin da suke tsare da wasu mutane biyu da su ke zargin su da fitar da mutane ta barauniyar hanya daga cikin sansanin ‘yan gudun hijirar, da ke yammacin jihar Rakhine
Duk da haka ‘yan sandan sun fadawa kamfanin dillancin labarai cewa 'yan Rohinja sun zagaye su ne da takubbai kuma suna jifansu da duwatsu
Akalla kasashen Turai 26 suka haramtawa 'yan Saudi Arebiya mutum 18 da ake zargin su da hannu wajan kisan dan jaridar nan Jamal Khashoggi, wanda ya ke wa jaridar Washington Post aiki
A yau Litinin ministan harkokin wajen kasar Jamus ya fada cewa, gwamnatin Jamus za ta hana wasu 'yan kasar Saudiyya su 18, shiga yankin nan na Schengen wato wasu rukunin kasashen tarayyar Turai 26, wanda ba sai da fasfot ake shigarsu ba, saboda ana zargin su da alaka da kisan gillar da aka yi wa dan jaridar kasar Saudiya Jamal Khashoggi
Ministan harakokin wajen, Heiok Maas ya ce sai da ya tuntubi kasashen Faransa da Birtaniya kafin ya fito da wannan dokar
Shugaban Amurka Donald Trump, ya ce an yi masa cikakken bayani akan faifan rediyon da aka nada yayin da ake kashe dan jaridar nan a cikin karamin ofishin jakadancin Saudiyya, dake Santanbul a watan da ya gabata
Aamma ya ce bashi da niyyar ya saurari kaset din saboda tashin hankalin da yake cikinsa
Shugaba Trump ya fada a ranar Asabar cewa a ranar Talata mai zuwa, gwamnatin Amurka zata bada cikakken bayanin abun da ta gano na kisan da aka yiwa Khashoggi a ranar 2 ga watan Oktoba da ta gabata
An gina wani kauye musamman domin mata a yankin Rojave na kasar Syria
Kauyen da ake kira Jinwar, wanda a harshen Kurdawa yake nufin wurin mata, yana da rukunin gidaje da aka gina iri daya guda talatin
Yanzu haka iyalai biyar suke kauyen, ana kuma kyatata zaton wadansu da dama zasu koma kauyen da zama
Abin da ya banbanta kauyen da sauran kauyuka shine, mata ne zalla da kananan yara ke zaune a wurin
Abin da ake tunani shine a kafa kauye inda mata zasu zauna cikin walwala tare
Inda mata zasu iya kafa jarinsu, su yi rayuwarsu ba tare da dogara ga kowa ba
Nojeen, wata ‘yar kasar Jamus mai aikin sa kai da ta taimaka wajen gina gidajen tace wadansu matan an kashe mazansu lokacin suna yaki da kungiyar IS, ta kuma bayyana burin ganin kauyen ya ba matan da iyalansu wani sabon babin rayuwa
Badria Darwish tana daya daga cikin matan dake zaune a kauyen bayanda aka kashe mijinta a yaki
Ta ce "nazo nan ne domin ba zan iya daukar nauyin ‘yayana ba
Da farko ina dari darin zuwa nan, amma na kasa kula da ‘yayana
Na zo in zauna nan tare da ‘ya’yana domin rayuwa tayi mana matukar wuya"
Wadanda suka kirkiro shirin kafa kauyen matan, sunce idan ya yi nasara, za a kara gina wadansu kauyukan a Jinwar dake arewacin kasar Syria
Hukumar leken asirin Amurka CIA ta gano cewa yariman Saudiyya Mohammed bin Salman shine ya bayar da umarnin a kashe dan jarida Jamal Khashoggi, a cewar jami’an Amurka
Jiya Juma’a jaridar The Washington Post ta fara wallafa wannan labarin da hukumar CIA ta gano, inda ya yi sabani da labarin da Saudiyyar ta bayar tun farko, wanda babban mai binciken saudiiyar wanke yarima bin Salman daga kisan
Jami’an Amurka sunce hukumar CIA ta gano cewa jami’an Saudiyya 15 ne suka yi amfani da jirgin gwamnatin Saudi zuwa Istanbul, suka kashe Kashoggi a ofishin jakadanci
Labarin da aka wallafa na cewa hukumar leken asirin ta yi amfani da hanyoyi da dama don samo bayanai, ciki har da nadar sautin wayar talho da kanin yariman Khalid bin Salman, yayi da Khashoggi, wanda kuma shine jakadan Saudi a Amurka
Darajar kudin Pan na Burtaniyya ta fadi sosai akan dalar Amurka biyo bayan murabus din Dominic Raab
Kokarin shawo kan ‘yan majalisar dokokin Burtaniyya da Firayin minista Theresa May ke yi akan amincewa da yarjejeniyar fitar kasar daga Tarayyar Turai ya fuskanci tangarda yau Alhamis bayanda sakataren harkokin kasar akan ficewar Burtaniyya daga tarayyar Turai, Dominic Raab yayi murabus
Raab ya ki ya amincewa da wasu muhimman tanade-tanade dake cikin yarjejeniyar wacce ke neman a kafa wata hukumar kwastan ta hadin-guiwa ta kasashen, wacce zata maye gurbin ayyukan da ake gudanarwa akan iyakokin dake tsakanin kasar Ireland ta Arewa, wadda bata cikin tarayyar Kasashen Turai da ake kira EU a takaice, da kuma kasar Ireland, wacce tana cikin tarayyar
A karkashin shawarar da aka gabatar, ana son wannan sabuwar Hukuma ta yi aiki ne yayinda Burtaniyya da EU ke kokarin dinke barakar dake tsakaninsu a kan maganar harakokin cinikayya
Kasar Saudiya ta nemi a yankewa wadanda suka kashe Dan jaridar nan Jamal Khashoggi hukuncin kisa, sauran wadanda suka taimaka masu kuma hukuncin da ya dace da laifin da suka aikata
Mai gabatar da karar gwamnatin Saudiyya ya bukaci a yankewa mutane 5 da ake zargi da kisan dan jaridar kasar, Jamal Khashoggi hukuncin kisa
Ranar 2 ga watan Oktoban da ya gabata ne aka kashe dan jaridar mai yawan sukar yariman Saudiyya Mohammed bin Salman a jaridar Washington Post, bayan da ya ziyarci karamin ofishin jakadancin Saudiyya dake birnin Istanbul a kasar Turkiyya
Mai magana da yawun ofishin mai gabatar da karar ya fada yau Alhamis cewa, an ba Khashoggi wata allura mai illa sosai kuma bayan da ya mutu an daddatse jikinsa
Jami’an Saudiyya sun bada bayanai dabam dabam tun bayan da Khashoggi ya bace, ciki har da cewa Khashoggi ya fita daga Ofishin da kansa, suka kuma ce ya mutu ne bayan wani fada da yayi, sannan suka ce an kashe shi ne a yayinda aka yi kokarin kama shi a matsayin wani mara gaskiya
Firaministan Burtaniya Theresa May, na fadi-tashin ganin ta ja hankalin mukarraban gwamnatinta, domin su goyi bayan daftarin yarjejeniyar ficewar Burtaniya daga kungiyar tarayyar turai, wanda masu shiga tsakanin kasar suka kwashe watanni suna kai-ruwa-rana, da takwarorin aikinsu na bangaren tarayyar Turai
Sai dai wannan daftari mai shafi 500, na ci gaba da haifar da sabani a tsakanin ‘yan jam’iyar Conservative, mai mulki da kuma jagoranci a Majalisar Dokokin Burtaniya, wacce ita za ta yanke hukunci a karshe kan wannan lamari
Yayin da rahotanni suka fara nuna cewa an cimma wata matsaya, ‘yan gani-kasheni masu goyon bayan ficewar kasar daga tarayyar ta turai, sun soki yarjejeniyar wacce aka kulla da tsohon ministan harkokin wajen Burtaniya Boris Johnson, da ya yi murabus daga mukaminsa a farkon shekarar nan
Su ma dai manyan jam’iyyun adawan kasar ta Burtaniya sun soki wannan yarjejeniya, wacce ya zuwa yanzu ba a wallafa ta ba
Yayin da Najeriya ke fama da matsanaciyar matsalar tattalin arziki da sauran nau'ukan karancin kudin shiga, Shugaban Najeriya, wanda a halin yanzu ya ke can yammacin duniya, ya yi kira ga kasashen da aka boye kudin Najeriya da aka sace cikinsu da su taimaka a maido da kudaden
Yayin da Najeriya ke fama da matsalar tattalin arziki al’amarin da ake alakanta shi da wawurar kudin da wasu ‘yan Najeriya su ka yi su ka boye a kasashen waje, Shugaan Najeriya Muhammadu Buhari ya yi kira ga kasashen Turai da Amurka da su taimaka su yi amfani da tasirinmu wajen ganin an maido da wadannan dinbin kudade
Shugaba Buhari, wanda ya je birnin Paris na kasar Faransa don halartar taron zagayowar tunawa da yarjajjeniyar Armistice wadda ta tabbatar da kawo karshen yakin duniya na daya, ya gaya ma al’ummar Najeriya mazauna kasar Faransa cewa da dana bin da kasar ke da shi a halin yanzu ya ke lallabawa alhalin kuwa ga dinbin dukiyar Najeriya wasu mutane ‘yan kalilan sun boye a kasashen waje
A wata takardar bayani, wadda Mai Bai Wa Shugaban Kasa Shawara kan harkokin jarida Femi Adesina ya rattaba wa hannu, Shugaba Buhari ya tabbatar ma ‘yan Najeriya din cewa duk da wannan matsala ta rashin kudi, gwamnatin Najeriya za ta cigaba da mai da hankali kan bangaren ilimi, hanyoyi, lantarki, da kuma sauran ayyuka na gina kasa
Wani mai fashin baki kan al’amuran yau da kullum a Najeriya mai suna Aminu Sule na kungiyar Network for Justice ya ce Buhari ya yi daidai, kuma ya kamata a bi duk wata hanyar kwato wadannan kudaden muddun ba ta saba ma doka ba
Ga dai tsakacin Malam Aminu Sule kan wannan batun
Na fara da tambayarsa yadda ya ke ganin kiran da Shugaba Buhari ya yi cewa duniya ta taimaka a dawo da wannan kudin, sai ya ce:
Kasar Italiya ta shirya wani taron koli na kwanaki biyu a kan kasar Libya, tana mai fatan samar da zaman lafiya da zaben dimokaradiyya ga kasar dake fama da tashe-tashen hankula
Jiya Linitin Fara ministan Italiya, Giuseppe Conte, ya ce manufarsu itace “su taimaka wajen kawo karshen yakin da ake a Libya da kuma daura kasar kan tafarkin zaman lafiya… ya ci gaba da cewa muna son ‘yan kasar Libya su sami damar zaben abin da suke so
Kasar Italiya dai tana da manufa ta musamman akan abubuwan da suke gudana a Libya
Kasancewar Italiya itace kasa ta farko da bakin haure ke fara zuwa, akan hanyarsu ta shiga Turai daga gabar tekun Libya
Yawancin lokuta kuma masu safarar mutane kan bar jiragensu da suka lalace a tekun Meditaraniya mai hatsarin gaske
Bayan kwashe shekaru suna neman taimakon kungiyar tarayyar Turai da sauran kasashe, yanzu haka dai gwamnatin Italiya ta rufe tashoshinta ta ga jiragen bakin haure, tana mai tilasta musu su nemi wani wajen sauka bayan kwashe makonni a ruwa
A yau litin ne wani dan kunar bakin wake ya kai hari inda ya kashe mutane 6 tare da raunata mutane 20 a wani yanki da mabiya mazhabar Shi'a su ke muzahara
Hukumomin Afgahnistan sun ce wani dan kunar bakin wake ya ta da wata damarar bam da ke jikinsa, a wani shingen bincike da ke kusa da wata makarantar sakandire a tsakiyar birnin Kabul
Harin ya faru ne da tsakiyar ranar yau Litinin, a kusa da wani wuri da aka kammala wata zanga zanga da aka kwashe kasa da sa’a guda ana gudanar da ita
Akalla mutum shida suka mutu, ciki har da mata uku da kuma wasu jami’an soji biyu, sannan wasu mutane 20 sun ji raunuka
Tun da farko, daruruwan mutane sun hallara a yankin domin yin zanga zanga, kan yadda harkar tsaro ke tabarbarewa a wasu Larduna biyu da suka hada da Ghazni da Uruzgan da ke kasar ta Afghanistan
Matsalar tsaron ta fi tabarbarewa ne a wata guduma mai dauke da tsirarun mabiya mazhabar Shi’ar na bangaren da ake kira Hazara
Masu zanga zangar sun watse ne bayan da shugaba Ashraf Ghani ya yi musu magana ta wayar tarho, inda ya tabbatar musu da cewa za a turo karin dakaru a yankunan domin tabbatar da tsaron
A jiya lahadi fada ya barke a tsakani 'yan tawayen Houth da kuma Sojojin kawance da Saudiyya kewa jagoranci, inda mutane bakwai suka rasa rayukan su har lahira
Fada ya barke a titunan kasar Yemen a kusa da muhimmiyar tashar jiragen ruwa ta Hodeidah tsakanin ‘Yan tawayen Houthi masu samun goyon bayan Kasar Iran, da kuma Sojojin kawancen da Kasar Saudiyya ke jagoranta
Rahotanni sun ce akalla fararen hula bakawai suka mutu a wannan fada
A jiya Lahadi wani jami’i daga cikin sojoji masu goyon bayan kasar Yemen, ya ce manufofin sojojin shine na kakkabe ‘yan tawaye daga birnin, wanda su ke rike da ikon yankin da tashar jiragan ruwan yake,
A inda ta nan ne kusan dukkan kayan abinci, magunguna da kuma sauran kayayyaki da ake kaiwa fararen hula yake shiga
Ma’aikatan agaji na fargabar lalata tashar jiragen ruwan, ka iya haifar da yunwa a kasar domin ta nan ne a ke shigar da kayyaki cikin Yemen, wacce ke gab da fadawa kangin matsananciyar yunwa
Hukumomin Saudiyya na zargin ‘yan Houthis da yin amfani da tashar jiragen ruwan wajen samun makamai daga Kasar Iran, zargin da Iran ta musanta
shekaru 100 bayan yakin duniya na daya -- shugabannin kasashe 70 su ka taru a dandalin Arc de Triomphe na kasar Faransa don tunawa da miliyoyin mutanen da su ka mutu a yakin
Shugaban Amurka da takwaransa na kasar Rasha Vladimir Putin sune shugabanni biyu na karshe da suka isa wurin bukin
A jawabinsa, Shugaban kasar Faransa Emmanuel Macron ya yi Magana a kan sadaukar da rayuka da aka yi shekaru da dama da su ka gabata, a yakin da aka shafe shekaru hudu ana yi a Turai
Ya ce "Alfahari da kasa akasin Kishin kasa ne
Yace tsofaffin miyagun dabi’un da aka yi fama da su a baya, suna shirin shuka rudani da mutuwa” Wani lokaci tarihi yakan yi barazanar sake bayyana ya yi kokarin maida hannun agogo baya a zaman lafiyar da muke zaton mun samu ta dalilin zubar da jinin kakanninmu
Daga baya jiya lahadi, Macron ya jagorancin wani dandalin wanzar da zaman lafiya da shugabar kasar Jamus Angela Merkel tace an yi ne da nufin nuna irin kokarin da ake yi na kara samun zaman lafiya a kasashen duniya ko da yake har yanzu akwai aiki tukuru a gabanmu
Shugaba Trump, mai yayata akidar Kishin kasa da fifita Amurka bai halarci taron ba
Yayin da duniya ke cikin wani yanayi na zaman dardar saboda dalilai dabandaban, yau ake hidimar zagayowa ta 100, ta tunawa da wadanda su ka sadaukar da rayukansu a yakin duniya na daya
A sa'a ta 11 ta yau Lahadi, 11 ga watan 11 -- wato shekaru 100 bayan yakin duniya na daya -- shugabannin kasashe 70 su ka taru a dandalin Arc de Triomple na kasar Faransa don tunawa da miliyoyin mutanen da su ka mutu a yakin
Shugaban Faransa Emmanuel Macron da shugabannin akasarin kasashen da su ka tura sojoji ko sauran ma'aikata don goyon bayan yammacin duniya, sun hadu a kabarin da ake wa lakabi da "sojan da ba a san ko waye ba," wanda ke gaban dakalin dandalin, don kunna harshen wuta na har abada wanda akan kunna kowani dare a dandalin tunawa da 'yan mazan jiyan da aka rubuta kalmar: "Nan ne wani sojan Faransa ke kwance, wanda ya ba da ransa saboda kasarsa
A jawabinsa, Macron ya tabo batun sadaukar da rayuka da aka yi shekaru da dama da su ka gabata, a yakin da aka shafe shekaru hudu ana yi a Turai
Ya ce "Alfahari da kasa akasin Kishin kasa ne
Shugaban Amurka Donald Trump da Shugaban Rasha Vladimir Putin su ne na karshe wajen isa wurin
A kasar Brazil ruwan sama kamar da bakin kwarya ya haddasa gocewar laka da safiyar jiya Asabar a kusa da birnin Rio de Janeiro, ya kashe mutane 10 da raunata wasu 11, haka kuma mutane hudu sun bace, a cewar hukumomi a Brazil
A cewar Roberto Robadey, na ma’aikatar dake kula da irin wannan masifu, bayan kwashe kwanaki biyu ana tafka ruwan sama an ayyana dokar ta baci a birnin Niteroi
Ya kara da cewa an bukaci mutane su nemi mafaka
Haka kuma masu ceto sunce ruwan saman ya yi sanadin rarake ‘kasan wani katon dutse wanda ya afkawa gidaje da wuraren sana’a
masu aikin ceton dai na ci gaba da neman mutanen da laka da baraguzan gidaje ya rufesu
Gocewar laka da ambaliyar ruwa wani abu ne da aka saba gani a kasar Brazil, yawancin lokuta yakan shafi yankunan da gidajen masu karamin karfi suke, saboda irin yadda aka gine-gine a kan tudu da kwari
Wani harin Ta'addanci da aka kai a garin Melbourne da ke Kasar Australia ya halaka mutun daya yayin da mutun uku suka jikkata
A yau Juma’a ne wani mutum ya daba wa mutane da dama wuka, inda ya kashe mutun daya a garin Melbourne da ke Australia
‘Yan sandar Kasar Australia sun ce sun yi imani harin da aka kai da wuka yau a garin na Melbourne, wanda shi ne birni na biyu mafi girma a kasar yana da alaka da ta’addanci
Kwamishinan ‘yan sandan Jihar Victoria, Graham Ashton ya ce wanda ake zargi da kai harin ya mutu, kuma dan asalin kasar Somaliya ne wanda 'yan sanda sun san shi sosai
'Yan sanda sun bude wuta akan wanda ake zargin a lokacin da yake kokarin kai farmakin na wuka akan wasu ‘yan sanda guda biyu a cikin garin, kafin daya daga cikin 'yan sandar ya harbe shi a kirji, bayan nan ne aka dauke shi zuwa asibiti inda ya mutu daga baya
Kotun kolin kasar Pakistan ta wanke wata mata da zargin da ake mata, wanda aka yanke mata hukuncin kisa
Hukumomi kasar Pakistan, sun saki wata macce Kirista Asia Bibi daga gidan yari a birnin Multan, bayan wanke ta da akayi daga zargin yin sabo
Hukumomin sun tabbatar da cewar tabar gidan yarin jiya Laraba, kuma ta hau jirgi don zuwa wani wurin da ba’a bayyana ba
Hukumomin sun kara da cewar an boye inda zata ne saboda kariyar lafiya ta
Shima lauyanta, Saif-ul-Malook, wanda ya arce zuwa Netherlands, ya tabbatar da sakin nata amma shima yace bai san inda take ba
Tun a ranara 31 ga watan jiya ne, kotun kolin kasar Pakistan, ta watsar da hukuncin kisa da aka yanke mata a shekarar 2010, bayanda aka zargeta da yin kalaman batanci ga Manzon Rahama Annabi Muhammad (SAW)
Kallo ya koma Amurka, inda manyan jam'iyyun kasar wato da Republican (Rifofilikan) mai mulki da Democrat (Dimokarat) babbar jam'iyyar adawa, ke fafatawa a zaben gwamnoni da majalisa na rabin wa'adi
Kamar yadda akasari aka sani, Amurka babbar kasa ce kuma mai matukar karfin tattalin arziki da soji
Don haka ta na da tasiri matuka a siyasa da tattalin arziki da kuma zamantakewar duniya baki daya
Hasali ma, ita ce ta fi bayar da gudunmowa da zarar an samu wani bala’i a wani bangare na duniya
Saboda haka, abin da ya shafi Amurka kusan ya shafi kowa a duniya - au kai tsaye, au a fakaice
To yau dai ake wasu muhimman zabuka a Amurka na rabin wa’adi, wato da zaben gwamnonin jahohi da na ‘Yan Majalisar Dattawa da ‘Yan Majalisar Wakilai
Amurka dai na da manyan jam’iyyun siyasa biyu: wato da jam’iyyar masu ra’ayin rikau ko Republican (Rifofilikan) da kuma jam’iyyar masu ra’ayin sassauci ko Democrat (Dimokarat)
Akwai jimlar kujeru 535 a majalisar dokokin tarayyar Amurka
Majalisar Dattawa na da kujeru 100, a yayin da kuma Majalisar Wakiliai ke da kujeru 435
Bayan wannan zaben manufofin harkokin wajen Amurka za su ta’allaka ne kan irin jam’iyyar da ta yi rinjaye a majalisun dokokin tarayyar nan biyu
Wani lauya dan kasar Pakistan da ya taimakawa wata mace ‘yar Krista da kotu ta janye hukuncin kisar dake kanta biyo bayan kalaman sabo da tayi game da Manzon Allah
Lauyan ya arce daga kasar a jiya Asabar saboda yana jin tsoro rayuwarsa bayan an saki matar a farkon wannan mako, lamarin da ya haddasa zanga zangar Musulmi a fadain kasar
Mamabobin wata kungiyar sa kai ta Musulmi, Tehreek e-Labbaik ya Rasool Allah, sun rufe hanyoyi a manyan biranen Pakistan tsawon kwanaki uku suna bukatar a kashe alkalan kotun kolin da suka saki Asia Bibi a ranar Laraba
Saiful Mulook shine lauyan matar mai ‘ya’ya biyar da aka yanke mata hukuncin kisa tun cikin shekarar 2010
Wasu ‘yan siyasar Pakistan guda biyu da suka yi kokarin taimaka mata, an kashe dukkansu
Mulook ya fadawa kamfanin dillancin labaran Reutuers ta sakon WhatsApp cewa ya je wata kasa ce domin ya kare rayuwarsa da na iyalinsa daga fushin jama’a
Yace ya nemi shawarwarin mutane kuma ra’ayin kowa ya zo daya, cewa ya bar kasar
Sai dai ya kara da cewa zai dawo kasarsa ya ci gaba da aiki, bisa sharadin samun kariya daga jami’an tsaron kasar
A wani al'amari mai daure kai, an tsinci gawarwakin 'yan mata biyu 'yan'uwan juna, kuma 'yan asalin kasar Saudiyya a wani kogi da ke birnin New York, a yayin da iyayensu su ka bukaci su koma gida Saudiyya
Hukumar 'yan sandan birnin New York ta ce 'yan matan nan 'yan'uwan juna, 'yan asalin kasar Saudiyya, wadanda aka tsinci gawarwakinsu a gabar kogin Hudson da ke Manhattan, da alamar kashe kansu su ka yi
Dermot Shea, Shugaban sashin bincike na rundunar 'yan sandan New York, ya ce rahotanni sun nuna cewa Tala Farea, yar shekaru 16 da haihuwa da kuma 'yar'uwarta Rotana Farea, yar shekaru 23 da haihuwa, sun gwammace kashe kansu da komawa gida Saudiyya
Shea ya ce da alamar 'yan matan sun shiga cikin kogin da ransu kuma da kansu
Da alamar 'yan matan, wadanda su ka kasance a Amurka na tsawon shekaru uku, an yi ta gallaza ma su kuma sun bukaci mafaka a nan Amurka
Wata tawagar gwamnatin Pakistan ta cimma matsaya da wasu kungiyoyin Musulmi a kan dakatar da wata gagarumar zanga zangar kwanki uku na nuna kalubalantar hukuncin kotun koli da ta saki wata ‘yar Krista da tayi kalaman sabo ga Manzon Allah
A karkashin wannan yarjejeniyar gwamnati ta amince da daukar matakan doka ta hana wannan mata ficewa daga kasar, yayin da kotu zata saurari karar da aka gabatar mata a kan hukuncin
Mambobin wata kungiya ta Tehreek e-Labbaik ya Raool Allah ko TLYR a takaice sun rufe hanyoyi a biranen kasar kuma sun yi arangama da ‘yan sanda a cikin dare
A cikin wani hoton bidiyo na wayar salula, an ga wani a cikin masu zanga zangar yana harbi da karamar bindiga
An fara wannan zanga zangar ne da safiyar Laraba bayan kotun kolin kasar ta amince da rokon Asia Bibi a kan hukuncin aikata laifi da aka yake mata
Bibi dai tana huskantar hukuncin kisa tun cikin shekarar 2010 karkashin dokar kalaman sabo a Pakistan mai tsarkakkiya
Bibi dai tace an yi mata kage ne biyo bayan wata zazzafar musu da suka yi da wasu mata da suka ki shan ruwa da ta basu saboda ita ‘yar Krista ce
Akwai wasu kungiyoyin addinai da su ma suka yi zanga zangar lumana a jiya Juma’a
Ma’ikatan kamfanin Google a fadin duniya sun yi yajin aiki domin kalubalantar yanda kamfanin ke daukar batun neman yin lalata da mata
Wannan yajin aiki ne na gama gari da ama’aikatan suka yi a fadin duniya
Daga Singapore zuwa Dublin da Sao Paulo da Brazil da kuma Pryor, da kuma Oklahoma, ma’aikatan Google sun fice daga ofisoshinsu domin kalubalantar yadda katanfaren kamfanin yanar gizon yake nuna wariya a kan batun neman lalata da mata, sun kuma bayyana matukar damuwarsu a kan wurin aikin kamfanin
A San Francisco, inda Google yake da ofisoshi da dama, daruruwar ma’aikatan kamfanin sun taru a wata babbar kasuwar zamani inda suka yi jawabai kana suka rike kwalaye masu rubutu da dama, wani daga ciki na cewa, "Na kai kara amma aka kara mashi girma"
Zanga zangar da ma'aikatan kamfanin na Google ta biyo bayan wani rahoton da jaridar New York Times ta buga da ta bayyana zarge zargen da ake yiwa manyan shugabannin kamfanin, da suka hada da Andy Rubin, da ake yiwa lakabi da " Uban Android," wanda aka ce an bashi dala miliyan casa'in kudin sallama
Rubin ya musanta zargin da aka wallafa a jaridar da kuma yawan kudin sallamar da aka bashi
Duka fasinjojin 189 da ma’aikatan jirgin dake cikinsa a lokacin da ya fadi ranar litinin sun mutu sanadiyar hadarin
Kwararrun sojojin ruwan kasar Indonesia sun ce sun gano daya daga cikin bakaken akwatinan nadar bayanan jirgi daga tarkacen jirgin saman Lion Air mai lamba JT-610, wanda ya fada cikin tekun Java ‘yan mintoci kadan bayan tashinsa daga Jakarta a safiyar ranar Litinin
Masu linkayar sun fadawa manema labaran tashoshin talabijin na kasar yau Alhamis cewa sun gano daya daga cikin na’urar nadar bayanan jirgin a can kasan teku sun kuma fito da ita
Ma’aikatan ceto na ta aiki ba dare-ba-rana don gano tarkacen jirgin samfurin 737 Max 8, sun kuma gano na’urorin nadar bayanan jirgin, dake dauke da muhimman bayanai akan takaitaciyyar tafiyar da jirgin yayi, ciki harda magangannun karshe da matukin jirgin yayi da masu sa ido akan jirage dake kasa, a lokacin da ya nemi ya koma tashar jirgen saman
Hukumomi sun fada jiya Laraba cewa, suna kyautata zato sun iya gano daidai inda jirgin saman na Lion Air yake a cikin teku, wanda ya bace daga na’urar bayanan wurin da jirgi yake bayan tashinsa zuwa tsibirin Bangka-Belitung dake kusa da Jakarta
Hukumar dake kula da bakin iyakar kasar Canada na shirin ‘kara yawan bakin hauren da take mayarwa kasashensu wadanda suka shiga kasar ba bisa ka’ida ba zuwa 10,000 a wannan shekarar
Wannan ya hada da bawai kawai ‘yan gudun hijirar da basu sami karbuwa ba da masu neman mafaka, amma har da wadanda jami’ai ke kallonsu a matsayin barazana ga kasa
A lokacin da maigana da yawun hukumar dake kula da bakin iyaka ta Canada yake magana da kafar labaran kasar, ya ce “yayin da Canada ta shafe shekaru tana karba da maraba da bakin haure da masu neman mafaka, ana bukatar duk wandada suka shiga kasarmu su kiyaye dokar kasar
Yanzu haka akwai bakin haure kusan 18,000 da ake shirin mayar da su kasashensu, 5,300 daga cikinsu babu wani abu da zasu iya yi a barsu a kasar, dole sai an mayar da su
‘Yan hamayya masu ra’ayin mazan jiya a kasar sun kira yawan bakin hauren dake tsallaka iyaka suna shiga Canada a matsayin rikici
Suna mai cewa gwamnati bata da wani shiri na daukar batun da muhimmanci
Wani mai bincike na musamman a Turkiyya ya ce an kashe ‘dan jaridar Saudiyar nan Jamal Khashoggi ne ta hanyar shakeshi, jim kadan bayan da ya shiga ofishin jakadancin Saudiyya na Istanbul, kafin a daddatsa gawarsa
Bayanin da mai binciken na musamman Ifran Fidan yayi, na zuwa ne lokacin da Turkiyya ke matsawa Saudiyya lamba ta mika mata mutane 18 da ta tsare saboda suna da hannu a kisan Khashoggi
Bayanin Fidan, shine bayani na farko da wani jami’in Turkiyya yayi da ya tabbatar da cewa an kashe dan jaridar bayan da ya shiga ofishin jakadancin, kuma abu ne da aka riga aka shirya yi
Haka kuma wani mai magana da yawun jam’iyyar AK mai mulki a Turkiyyya, ya fada jiya Laraba cewa, tabbas kisan Khashoggi ba zai taba yiwuwa ba, batare da izinin daya daga cikin shugabannin Saudiyya ba
Shugaban kasar Turkiyya Recep Tayyip Erdogan ya nemi jami’an Saudiyya su bayyana dan Turkiyya da ake zargi da taimakawa wajen boye ko jefar da gawar Khashoggi
Akalla gwanayen ninkaya 40 aka tura karkashin ruwa domin neman ragowar jirgin na Lion Air, wanda ya bace daga na’urar da ke bibiyar jirage, mintina 13 da tashin shi
A yau Talata, ma’aikatan ceto a Indonesia, sun ci gaba da ayyukan neman gawarwakin fasinjoji da ma’aikatan jirgin Lion Air da ake tsammanin sun mutu, bayan da jirgin ya abka cikin teku
jirgin ya fadi ne mintina kadan da tashin shi daga filin jirage na Jakarta da safiyar jiya Litinin
A daren jiya, jami’ai sun ce an kai sassan jikin mutane asibiti cikin wasu jakunkunan gawa 24, domin a tantance su
Sannan an gano daruruwan kayayyaki mallakar fasinjojin a sashin da jirgin ya fadi, wadanda suka hada da litattafai, karamar jakar adana kudi, jakankuna, wayoyin salula da sauransu
Daga cikin fasinjojin da suka mutu, har da yaro karami da kuma wasu jirarai biyu
Akalla gwanayen ninkaya 40 aka tura karkashin ruwa domin neman ragowar jirgin na Lion Air, wanda ya bace daga na’urar da ke bibiyar jirage, mintina 13 da tashin shi
Shugaban da ke jagorantar binciken, Muhammad Syaugi ya ce “Muna amfani da wata na’ura mai hasken gaske, domin neman duk wani abu da ke karkashin ruwa, muna kuma fatan za mu gano inda ainihin gangar jikin jirgin take
Ana dai tunanin wannan bangaren jirgin, na can zurfin mita 30 zuwa 35 a karkashin ruwa a cikin Tekun na Java
Hukumomi, sun ce gabanin hadarin, matukin jirgin ya nemi da ya koma filin tashin jiragen da ya taso
Wannan hadari shi ne na farko da ya taba rutsawa da irin wannan jirgi kirar Boeing 737 MAX 8, wanda aka inganta shi ake kuma tururuwar sayen shi
Akalla fasinjoji 189 da ma'aikatan jirgin sama lion air sun rasa rayukansu yayin da jirgin ya fada cikin teku mintina goma sha uku da tashin sa daka Jakarta babban birnin Indonesia
Rahotanni daga Indonesia sun ce wani jirgin sama na kamfanin Lion dauke da fasinja 189 ciki har da ma’aikatan jirgin ya fada cikin teku mintina 13 da tashinsa daga birnin Jakarta
Bayanai sun yi nuni da cewa ana fargabar dukkanin fasinjojin cikin jirgin sun rasu
Wani mai magana da yawun kamfanin jiragen na Lion, Sutopo Purwo Nugroho ya wallafa hotunan tarkacen jirgin a shafinsa na Twitter wanda ya hada da fasassun wayoyin zamani, littattafai, jakunkuna da kuma wasu bangarorin jirgin wanda masu aikin kai ceto suka tattaro daga cikin teku
Nugroho ya ce daga cikin fasinjojin akwai yaro daya da kuma jarirai biyu
Yanzu haka dai hukumar aikin gaggawar kasar Indonesia ta aika kwararru masu ninkaya gurin don neman gangar jikin jirgin da ya fadi a arewa da tsibirin Java
Wani jami’in cibiyar ya yi hasashen cewa da kyar za’a samu wanda ya tsira daga cikin wadanda ke cikin jirgin
Kasar Turkiyya ta bukaci kasar Saudi Arabiya da ta bayyana ida suka kai gawar Jamal Khashoggi, sannan tana neman wani dan kasarta da aka yi amfani da shi wajan boye gawar
Shugaban kasar Turkiyya Recep Tayipp Erdogan ya bukaci hukumomin Kasar Saudi Arabiya a yau Jumma’a da su bayyana inda suka kai gawar dan jaridar nan na Amurka Jamal Khasoggi da aka kashe
Hukumomin kasar har ila yau suna neman wani mutum da aka ce “na cikin gida ne” da aka yi amfani da shi wajen batar da gangar jikin dan jaridar, bayan da aka kashe shi a karamin ofishin jakadancin saudiya da ke Istanbul
A lokacin da yake jawabi a gaban 'yan jam’iyyarsa ta AK Party a zauran majalisar dokoki, Shugaba Erdogan ya ce gwamnatinsa tana da karin hujjoji akan yadda aka kashe dan jaridar, amma kuma bai ba da bayanai dalla-dalla ba
Sannan ya ce babban mai gabatar da kara na Saudi Arabiya zai ziyarci Istanbul ranar Lahadi inda zai hadu da jami’an kasar Turkiyyah a ci gaba da binciken da ake game da mutuwar Khashoggi
A jiya Saudi Arabiya ta amince da cewa kisan Jamal Khashoggi shirya shi aka yi akan wasu bayanai da Turkiyya ta bayar
A halin da ake ciki kuma, shugabar hukumar binciken sirrin Amurka ta CIA Gina Haspel ta saurari sautin azabar da aka ganawa Jamal Khashoggi
Kasar Saudiyya ta ce kisan wani dan jaridar kasar Jamal Khashoggi a karamin ofishin jakadancin kasar dake Istanbul hari ne da aka shirya bisa ga bayannan da Turkiyya ta bayar
Wannan sanarwar, da kamfanin dillancin labaran Saudiyya ya dauka, mai bincike na musamman na Saudiyya ne ya fidda ta
Da da farko jami’an Saudiyya sun ce Khashoggi ya fita daga ofishin jakadancin da ransa kuma basu san inda ya nufa ba
Daga baya kuma suka ce ya mutu ne sanadiyar damben da yayi da wasu a ofishin
A bayanansu na baya-bayan nan kuma, hukumomin Saudiyar cewa suka yi Khashoggi ya mutu ne sanadiyar shake wuyansa da aka yi a lokacin da yayi kokarin ya bar ofishin don neman taimako
Wasu rahottani sun ce shugabar hukumar leken asirin Amurka da ake kira CIA a takaice, Gina Haspel, wadda ta je Turkiyya don ta yi bincike akan mutuwar dan jaridar na Saudiyya Jamal Khashoggi, ta saurari sautin da aka dauka na azaba da kisan da aka yiwa dan jaridar
Ana sa ran Haspel zata gana da shugaba Donald Trump a yau Alhamis don yi mishi bayani akan wannan batun
Jiya Laraba kamfanin Facebook ya bayyana cewa wata sabuwar manhaja dake bankado hotan tsaraicin kananan yara, ta taimakawa kamfanin wajen cire hotunan yara har miliyan 8 da dubu 700 a cikin watanni uku da suka gabata
Wannan manhaja da Facebook ya ce ya samar tun shekarar da ta gabata, tana taimakawa matuka wajen gano wasu abubuwan da basu kamata ba, ta hanyar tantance dimbin hotunan dake shafin Facebook
Kamfanin ya ce ya kara matakan lura da duk abubuwan dake shafin, a kokari da yake na tabbatar da ganin babu sauran hotunan tsaraicin yara a shafin, haka kuma shirin zai taimakawa Facebook wajen horar da ma’aikatansa dake aikin zakulo ire-iren hotunan cikin gaggawa kan biliyoyin hotunan da masu amfani da shafin ke kafewa a kullum
Facebook yace zai yi amfani da fasahar da kafar Instagram
A wani yinkuri mai kama da dabarar samun karbuwa a kasar waje, jagoran 'yan awaren Biafra, Nnamdi Kanu, ya bulla kasar Isira'ila saye da hula da tufafin mabiya addinin Yahudu
Amma ya ce zai dawo Najeriya ya cigaba da fafatuka
Shugaban haramtacciyar kungiyar nan ta fafatukar kafa Biyafara, Nnamdi Kanu, ya sake bulla tare da shan alwashin dawowa Najeriya, inda a cewarsa, zai cigaba da fafatukar kafa kasar Biyafara
Ya zuwa yanzu dai an ji duriyar Kanu ne a kasar Isira’ila, inda ya yi jawabi tare kuma da aikawa da sako ga mabiyansa da ke Najeriya
Idan an tuna dai tun bayan da sojojin Najeriya su ka kai wani samame a makwancin Kanu da ke kudu maso gabashin Najeriya, shugaban na IPOB ya bace sama ko kasa
Yanzu kuma kwatsa, sai aka ji ya sake bulla
To sai dai da alamar da kyar ya samu irin goyon bayan da ya samu a baya, gabanin farmakin da sojojin su ka kai saboda wasu ‘yan kabilar Ibo na waswasin tabbatuwar kasar ta Biyafara ko kuma, a kalla, nasarar gwagwarmayar
Wata ‘yar kabilar ta Ibo mai suna Madam Williams, ta ce ita dai gani ta ke wargi kawai Kanu ke yi
Ta ce muddun Kanu ya dawo Najeriya to abubuwa za su kara rincabewa ne kawai
Shi kuwa wani dan kabilar Ibon mai suna Emmanuel Sabia ya ce ‘’Godiya ga Allah tun da ya na raye
Na ji cewa an gan shi a kasar Isira’ila ; sai dai ni fa ba na goyon bayan Biafara
’’ Amma wani kuma mai suna Eze cewa ya yi ya aminta da lamirin kafa kasar Biafara, kuma muddun shugabansu ya dawo, gwagwarmayar kafa Biafarar za ta dawo
Ga dai wakilinmu Lamido Abubakar da cikakken rahoto
A makon da ya gabata, hukumomin Saudiya suka amince cewa lallai Khashoggi ya mutu a cikin ofishin jakadancin, inda a farko suka bayyana cewa ya gamu da ajalinsa ne bayan wata tarzoma da aka yi
Shugaban Turkiyya Recep Tayyip Erdogan, ya ce kisan dan jaridar kasar Saudiyya wanda kuma mazaunin Amurka ne, wato Jamal Khashoggi, lamari ne da aka shirya shi
Ya kara da cewa ya kamata a hukunta wanda ya ba da umurnin kisan da kuma duk wanda ke da hannu a wannan aika-aika
Yayin wani jawabi da ya gabatar a gaban majalisar dokokin kasar a yau Talata, Erdogan ya bayyana yadda lamarin ya faru tun ana gobe Khashoggi zai shiga ofishin jakadancin Saudiyyan a Istanbul
Ya kara da cewa, Saudiyya ta tura tawagogi da dama zuwa Istanbul domin su hadu da Khashoggi a ofishin jakadancin inda suka cire faifan na’urar daukan hoton wurin
Erdogan ya kara da cewa, matar da Khashoggi zai aura, Hatice Centgiz, ta yi ta jira a wajen ofishin jakadancin na Saudiyya har na tsawon wasu sa’o’i, kafin daga bisani ta tuntubi hukumomin Turkiyya inda ta bayyana masu cewa an tsare Khashoggi ba bisa san ransa ba kuma rayuwarsa na cikin hadari
A makon da ya gabata, hukumomin Saudiya suka amince cewa lallai Khashoggi ya mutu a cikin ofishin jakadancin, inda a farko suka bayyana cewa ya gamu da ajalinsa ne bayan wata tarzoma da aka yi
Daga baya kuma suka sauya matsaya suka ce ya rasu ne sanadiyar shake shi da aka yi a lokacin da ya yi yunkurin ficewa daga ofishin domin neman dauki
Kungiyar tsaron NATO tace an kashe daya daga cikin sojojinta tare da raunata wasu guda biyu a harin da aka kai lardin Herat na Afghanistan
Kungiyar Taliban ta yi da’awar mutumin da ya kai harin a matsayin daya daga cikin dakatunta wanda yake ‘daya daga cikin sojojin Afghanistan
A halin yanzu kuma, rundunar sojojojin Amurka ta tabbatar da cewa birgediya Janar dinta yana daga cikin Amurkawa biyun da suka raunata a harin da aka kai na makon jiya a Afghanistan, wanda ya raunata shguaban ‘yan sandan kasar
Birgediya Janar Jeffrey Smiley, dake jagorantar rundunar tsaron NATO a Afghanistan, yana daya daga cikin wadanda ‘dan bindigar dake sanye da kayan sojojin Afghanistan ya harba, lokacin da ya budewa jami’an wuta yayin da suke barin wajen ganawar da suka yi da kwamandan NATO a Afghanistan, Janar Scott Miller
Yanzu haka ‘yan uwan marigayin, sun shigar da kara a caji ofis din ‘yan sanda inda suka nemi da bi masu Kadin danuwansu
Wani gungun birrai ya jefe wani mutum mai shekaru 72 har lahira ta hanyar jifansa da duwatsu a kauyen Tikri a Baghpat Uttar Pradesh na India
A cewar Jaridar The Indian Times, Daramphal Singh, ya je cikin daji ne domin debo itace ranar a Alhamis sai gungun birran ya far masa ta hanyar jifa da duwatsun blo da suka debo daga wani rushasshen gida da ke cikin dajin
Bayanai sun yi nuni da cewa daga kan bishiya birran suka rika jefowa Singh duwatsu har suka fi karfinsa
Dattijon ya samu raunuka a kansa da kirjinsa sanadiyar jifan, ya kuma cika ne bayan da aka kai shi asibiti
Yanzu haka ‘yan uwan marigayin, sun shigar da kara a caji ofis din ‘yan sanda inda suka nemi da bi masu kadin danuwansu
Ammam kamar yadda jaridar ta The Indian Times ta ruwaito, ‘yan sanda sun saka lamarin a rukunin “hadari”
Sai dai ‘yan uwan mamacin sun daukaka kara zuwa hukumomi na gaba domin ba su gamsu da mataki na ‘yan sanda ba
Kuma tuni har an bai wa ‘yan sanda umurnin su nemo birran
Rahotanni na nuni da cewa a ‘yan kwanakin nan, munanan hare-haren da birrai ke kai wa a kasar ta India na ci gaba da karuwa
Rasha ta bayyana cewa ba ta karya ka'idodin yarjejeniyar kayyade harba makami mai linzami ba da suka yi da Amurka lokacin yakin cacar-baka, yarjejeniyar da Amurkan ke shirin ficewa daga ita
A yau Litinin Gwamnatin Rasha ta bayyana damuwarta game da kudurin Shugaban Amurka Donal Trump, na ficewa daga wata muhimmiyar yarjejeniyar makamai da aka kulla a zamanin yakin cacar-baka wato "Cold War"a turance
Ta kara da cewa wannan matakin da Amurkan ke so ta dauka ka iya jefa duniya cikin yanayi mai hadari
Dmitry Peskov, mai magana da yawun Fadar Shugaban Rasha ya fadawa manema labarai cewa, Rasha ba ta karya ka’idojin yarjejeniyar ba, yana mai cewa idan Amurkan ta ce za ta soma kera wasu sababbin makamai masu linzami, ya zama wajibi Rasha ita ma ta shiga kera nata makaman sababbi
Peskov ya ce jami’an kasarsa suna so su samu karin bayanai akan shirye-shiryen da Amurka ta ke yi game da yarjejeniyar kayyade makamai masu karamin karfi da ke tafiyar karamin zango, a lokacin tattaunawar da za su yi cikin wannan makon da mai bai wa shugaban Amurka shawara akan harkokin tsaro John Bolton
A yau Litinin Bolton zai gana da ministan harkokin wajen Rasha Sergey Lavrov da kuma shugaba Vladimir Putin
Hukumomin shari'a na Turkiyya sun dauki hoton wani bidiyo da ya nuna wani mutum mai kama da Jamal Khashoggi sanye da kayansa yana barin ofishin jakadancin Saudi Arabiya da ke Istanbul da ransa a ranar 2 ga watan Ocktoba
Wani faifan bidiyo da ya bulla ya nuna wani wakilin gwamnatin Saudi Arabiya sanye da tufafin dan jaridar nan na Amurka mai suna Jamal Khashoggi, yana barin karamin ofishin jakadancin sa’udiyyar a ran 2 ga watan nan na Oktoba
Hakan na nuna alamar cewa kamar an shirya wata hujjar cewa shi Khashoggi ya fita daga ofishin da ransa, don a boye cewa kashe shi aka yi
Hukumomin shara’a na Turkiyya ne suka dauki hoton kuma suka nuna shi yau Litinin ga tashar telebijin ta CNN, inda ake ganin alamar cewa hukumomin sa’udiyya sun so su yi amfani da wani da ya yi kama da Kashoggi don boye gaskiyar abin da ya faru da shi
Wannan bidiyon ya bulla ne a daidai lokacin da hukumomin Saudi Arabiya ke ba da wani sabon bayani, a kokarin da suke na fayyace gaskiyar abin da ya sami Khashoggi
Khashoggi marubuci ne mai yawan sukar lamirin Yarima mai jiran gado Mohammed Bin Salman da kuma rawar da kasar ke takawa a yakin Yemen, a rubuce-rubucen da yake yi a jaridar Washington Post
A halin yanzu kuma, kasar Saudi Arabiya ta ce a yau Litinin Yarima Mohammed Bin Salam ya yi magana ta waya da iyalan dan jaridar domin yi masu ta’aziya akan kisan dan jaridar
An kashe mutane 15 kana wasu 60 sun jikata a jiya Asabar, yayin da wani dan kunar bakin wake ya yi yunkurin shiga wata runfar zabe a arewacin Kabul
Akwai ‘yan sanda guda takwas a cikin wadanda suka mutun, wadanda suka yi kokarin tare maharin a shingen farko na jami’an tsaro inda ya tada bam din jikinsa, a cewar mataimakin mai magana da yawun ma’aikatar harkokin cikin gidan Afghanistan Nasaratullah Rahimi
Rahotanni sun ce zaben ‘yan majalisar dokoki na jiya Asabar a Afghanistan ya huskancin hare hare a fadin kasar, yayin da kuma rahotannin suka ce an samu dogayen layin miliyoyin mutane da suka kada kuru’unsu
Kungiyar Taliban ta yita bada kashedin kai hare hare a kan runfunan zabe da duk wasu harkokin zabe a kasar
Sai dai wannan barazana bai hana dimbin mutane fitowa su kada kuru’unsa ba
Kasashen Faransa da Jamus sun yi Allah wadai da kashe dan jaridar Saudiya Kamal Kashoogi a cikin ofishin jakadancin Saudi Arabia a Istanbul
Ministan harkokin wajen Faransa Jean-Yves Le Drian ya yi kira a jiya Asabar a kan gudan da sahihi kuma cikakken bincike domin gano takamaiman wadanda suka kashe Kashoogi
Le Drain ya kuma ce duk wanda aka same shi da laifin aikata wannan danyen aiki, a hukunta shi bisa ga laifinsa
Shugaban Jamus Angela Merkel da ministan harkokin wajenta Heiko Maas sun fitar da wata sanarwar hadin gwiwa suna Allah wadai da wannan kisar da kakkausa lafazi
Sun ci gaba da cewa, suna sa ran Saudi Arabia zata tabbatar da gaskiya wurin bada cikakken bayani a kan mutuwar Kashoogi, kana suka ce bayanai da aka fitar a kan wannan batu basu isa ba
Merkel tace babu wani bayani mai gamsarwa da aka yi kuma yakamata a yi mana bayani cikakke
Babban jami’ar shirye shiryen harkokin wajen Kungiyar Tarayyar Turai Frederica Mogherini ta fada a jiya Asabar cewa yanayin da aka kashe Kashoogi babban abin damuwa ne, ta kuma yi kira ga tabbatar da binciken kwakkwaf da gaskiya da adalci a kan wannan batu
Kalaman shugabannin Turan na mayar da martani ne a kan sanarwar Saudi Arabia a kan Kashoogi da ya bace tun lokacin da ya shiga ofishin jakadancin Saudiyar a Istanbul a ranar biyu ga wannan watan Oktoba, cewa ya mutu a cikin ofishin jakadancinta bayan ya yi fada da mutane da ya samu a wurin
Saudi Arabia tace sakamakon binciken farko da ta gudanar a kan bacewar dan jaridar Saudiyar nan Kamal Kashoogi, ya nuna ya mutu a ofishin jakadancinta a Istanbul bayan fada da ya yi da mutane da ya same su a wurin, a cewar ma’aikatar labaran kasar
Wata sanarwa da ofishin babban lauyan gwamnatin Saudi Arabia ya fitar, da telbijin kasar ta sanar da safiyar yau Asabar, sanarwar na cewa tuni an kama ‘yan kasar Saudi Arabia 18 nasaba da mutuwar Kashoogi kana an kori mai baiwa kotun masarautar Sauiya shawara, Saud al-Qahtani da kuma mataimakin shugaban hukumar tattara bayanan sirrin kasar Ahmed Assiri
Babban lauyan gwamnatin yace ana nan ana ci gaba da bincike a kan mutuwar Kashoogi
Kamfanin dillancin labaran kasar ya kuma ce Sarki Salman ya bada umarnin kafa kwamitin ministoci karkashin jagorancin yarima Mohammed domin sake kafa hukumar tattara bayanan sirrin kasar
Kalaman na yau Asabar sune na karon farko da gwamnatin Saudiya ta tabbatar da mutuwar Kashoogi
A baya Turkiya ta fada cewa an kashe Kashoogi a ofishin jakadancin Saudiya a Istanbul a ranar biyu ga watan Oktoba, amma Saudia Arabia tayi ta musantawa wannan zargi
Da alama matasa zasu sauya alkiblar mulki da siyasar kasar Afghanistan, kasancewa matasa da dama sun tsaya takarar neman madafun iko a matakai dabam dabam na kasar
Mafi yawan wadanda suka fito takara a zaben ‘yan Majalisun Afghanistan da za a yi ranar Asabar matasa ne
Yawancinsu ‘yan shekaru 20 zuwa 30
Mai karancin shekaru cikin ‘yan takarar zaben ‘yan Majalisu shine mai shekaru 26 da haihuwa, shekara daya tal ya dora a shekarun da mutum zai iya tsayawa takara wanda yake 25
A cewar hukumar zabe mai zaman kanta ta Afghanistan, sama da kashi 50 cikin 100 na ‘yan takarar da zasu fafata a zaben na ranar Asabar matasa ne
Mafi yawan ‘yan kasar Afghanistan suna ‘yan ‘kasa da shekaru 25 a cewar asusun kididdiga na Majalisar Dinkin Duniya, kuma ‘yan siyasar matasan na yunkurin ganin sun karbe ikon kasarsu nan gaba
Wata matashiya 'yar takara da Muryar Amurka ta yi hira da ita, Maryam Samaa tace rabin al'ummar kasar matasa ne sabili da haka ya kamata a dama da su a harkokin siyasa da mulkin kasar
Tace “Kada mu manta, sama da kashi 60 cikin 100 na yawan al’ummarmu matasa ne
Kamata yayi su kawo canji, kuma kamata yayi ace suna cikin wadanda ke kafa dokoki da kuma gudanar da su
Magoya bayansu na fatan cewa ‘yan takarar zasu yi watsi da son kai, da na iyali domin ciyar da kasa gaba
Yawancin ‘yan takarar kuma suna da ilimi sama da sauran matasan kasar, kuma suna da sanin yadda harkoki ke tafiya a sauran kasashen duniya
Wani dalibi mai shekaru 18 ya harbe ya kashe mutane 19 kana ya jikata sama da wasu hamsin a wata kwalejin kere kere a Crimea
‘Yan sanda sun ce Vladislay Roslyakov ne ya yi harbin, dalibin ajin karshe a kwalejin dake birnin Black Sea a yankin Kerch na Crimea
Masu bincike da darekatan kwalejin sun fada cewa, bayan wata fashewa, sai wani dan bindiga ya shiga ginin makarantar ya fara harbin kan mai uwa ba wabi a Kwalejin kere kere a yankin Kerch
Dmitry Peskov, shine mai magana da yawun shugaban Rasha, yace Vladmir Putin ya bada umarnin gudanar da binciken kwakwaf a kan wannan batu kana ya aike da ta’aziyarsa ga iyalan wadanda abin ya shafa
Hukumomin Saudiyya sun tabbatarwa Mike Pompeo cewa nan gaba kadan zasu bayyanawa duniya hakikanin abinda ya faru da Jamal Khashoggi akan cewa da ransa ya bar karamin ofishin Jakadancin Saudiyya dake Isantanbul
A yau ne Sakataren Harakokin wajen Amurka Mike Pompeo ya gana da manyan kusoshin gwamantin Turkiyya, ciki har da shugaban kasar, Recep Tayyip Erdogan, jim kadan bayanda ya gama ganawa da shugabannin Saudiyya, wadanda suka tabattar mishi da cewa nan bada dadewa ba zasu nunawa duniya “cikakkiyar shedar” da zata nuna abinda ya faru ga dan jaridar nan na Amurka, Jamal Khashoggi
Wanda ya bace bayan daya shiga karamin ofishin jakadancin Saudiyya dake birnin Istanbul na Turkiyya
Sai dai kuma Pompeo bai bada wani bayani ba dangane da abinda suka tattauna da Shugaba Erdogan ko ministansa na harakokin waje, Melvut Cavusoglu, kafin ya baro kasar ta Turkiyya
Shi dai Khashoggi, wanda yayi suna saboda yadda yake yawan caccakar shugabannin Saudiyya, wanda kuma ke yawan rubuta kasidu a jaridar Washington Post, ya bace ne tun ranar 2 ga watan nan na Oktoba, bayanda ya shiga karamin ofishin jakadancin Saudiyya dake Istanbul
Hukumomin Turkiyya sunce sunyi imani jami’an Saudiyya ne suka kashe Khashoggi a cikin ofishin, amma gwamnatin Saudiyya tace da ransa ya baro ofishin
Yayinda ake shirin gabatar da bayanin, shi kuma jakadan Myanmar a majalisar Dinkin Duniya bai yi na'am da wannan taron daza ayi ba yana ganin bashi da wani amfani
Wani kwamiti na musamman da Majalisar Dinkin Duniya ta kafa¸ wanda ya zargi sojojin kasar Myanmar da aikata kisan kiyashi akan musulmai ‘yan Rohinga a shekarar da ta gabata, na shirin yiwa kwamitin sulhun majalisar bayani
Kasashe tara ne daga cikin mambobi goma sha biyar na kwamitin sulhun Majalisar Dinkin Duniya, suka nemi a gana da shugaban kwamitin a hukuman ce, a cikin bukatar da suka mika shekaranjiya Talata
Sai dai kuma jakadan Myanmar a Majalisar Dinkin Duniya, Ambasada Hau Do Suan, ya nuna adawa da taron a wata wasika da ya aike ranar talata, inda yace ba wani abinda taron zai tsinana
A wani rahoto da aka fitar a watan Agustan da ya wuce, kwamitin binciken ya ce ya gano hujjoji da suka nuna yanda sojojin Myanmar suka gudanar da kisan kare dangi akan musulman Rohingya
Hankali ya sake komawa kan irin namijin kokarin da matan karkara ke bayarwa musamman ma a fannin noma da tattalin arziki da zamantakewa
Sakataren Majalisar Dinkin Duniya, Antonia Gutarres ya yi kira ga gwamnatocin duniya da su bayar ba batun kare hakkokin mata muhimmnacin
Gutarres ya yi wannan kiran ne albarkacin ranar mata ta duniya ta shekara-shekara
Taken ranar ta wannan shekarar shi ne: Samar da Tabbataccen Tsari na Kawar da Wariyar Jinsi Domin Cigaban Mata da 'Yan Mata a Karkara Domin Cigaban
Gutaress ya ce mata, a ko ina suke, a samar masu da filayen noma da kuma tsare su daga daga ukuba irin su fyade da musgunawa da kuma basu ilimi da domin samun nasarar cimma sabon shirin muradun karni na mdd, domin kawar da talauci a tsakanin al’umma
Wannan kuwa, inji babban sakataren, zai samu ne idan aka saka mata cikin
sauran al’amuran daya shafe su, bawai su zama yan kallo ba a harkokin
Najeriya dai na daya daga cikin kasashen duniya da hatta matan birni
ke neman samun yanci ballantana na karkara, To sai dai game da zargin ba’a baiwa mata dama a harkokin mulki, wani dan siyasa mai Usman Musa Garba yace laifinsune domin mata ma basa zaben mata yan uwansu balle maza su zabe su
Yanzu dai a yayinda Majalisar Dinkin Duniya ta ware wannan rana domin
gudunmowar matan karkara, abin jira a gani shine rawar da hukumomi da
sauran jama’a zasu taka wajen habakan rayuwar mata da 'yan matan
Ga dai wakilinmu a Lagos, Babangida Jibrin, da cikakken rahoton:
Hukumomin kasar Pakistan sun tsare daga baya suka bada belin wata fitattar ‘yar gwaggwarmaya yayinda take komawa kasar, ko da yake sun rike takardar Passpo dinta
Gulalai Isma’il tace tana komawa daga London ranar Jumma’a lokacin da jami’an shige da fice a tsahar jirgin sama ta Islamabad suka shaida mata cewa, tana cikin jerin wadanda aka haramtawa tafiya ta jirgin sama
A watan Agusta yan sanda suka tuhumi Ismail da wadansu mutane goma sha takwas da laifin furta kalaman kin jinin gwamnati da kuma amfani da lafazi da zai iya haddasa rudani a wajen wata zanga zanga da aka gudanar a Swabi, dake lardin Khybr Pak-tun-khwa
A cigaba da fadawa cikin hatsari da 'yan gudun hijira ke yi a sassan duniya, wasu 'yan kudun hijira, wadanda ba a tantance kasashen da su fito ba, sun hallaka wani hatsarin mota
Jami'ai sun ce 'yan gudun hijira 19, ciki har da yara, sun mutu bayan da tirelar da ke dauke da su ta kauce daga hanya, har ta yi ta mirgina, sannan ta fado can kasa daga saman wata gada a yammacin Turkiyya
Baya ga mace-macen, mutanen da su ka ji raunuka kuma sun kai 11 a wannan hatsarin, wanda ya auku yau Lahadi, a cewar hukumomi
Gungun 'yan gudun hijirar na tafiya ne daga Aydin zuwa Izmir, a cewar kamfanin dillancin labarai na Anadolu, mallakin gwamnati
Nan take dai babu wani bayani kan kasashen da bakin hauren su ka fito
Jiya Asabar ma, wasu 'yan gudun hijira 11 sun mutu a kasar Girka, bayan da motar da ke dauke da su ta yi karo da wata tirela
Bayanai na nanu cewa kwanan su ma wadan nan bakin hauren su ka ketara zuwa cikin Girka daga kasar Turkiyya, kuma sun nufi babban birnin nan na arewacin Girka ne wato Thessaloniki
Tsohon mataimakin Firai Ministan Malaysia Anwar Ibrahim ya karfafa dawowarsa a cikin harkokin siyasar kasar, inda ya yi nasara a zaben majalisar dokokin kasar a jiya Asabar
Sake samun kujerar majalisar ya kara kusanta dan shekaru 71 da haifuwa ga babban mukamin kasar, saboda Firai minista Mahathir Mohamad mai shekaru 93 yace zai yi murabus shekaru biyu masu zuwa domin ya baiwa Anwar dama ya gaje shi
Anwar dai shine mataimakin Firai Ministan kasar a lokacin mulkin Mahathir na baya, har izuwa lokacin da aka kore shi a kan wannan mukami a shekarar 1998
Daga bisani an yanke masa hukuncin dauri a kan laifukan cin hanci da rashawa da kuma luwadi, laifukan da shi da magoya bayansa suka ce an dora masa ne domin gamawa dashi a siyasance
Bayan wani lokaci an janye laifukan kuma aka masa afuwa
Anwar da Mahathir sun sake yin wani hadin gwiwa suka bawa Najib Razak da jami’iyarsa ta Barisan Nasional Coalition kashi a zaben farkon wannan shekara
A wani al'amari mai ban al'ajibi, rahotanni na nuna cewa dan jarida Jamal Khashoogi ya kunna na'urar daukar sauti da bidiyon agogonsa kafin ya shiga ofishin jakadancin Saudiyya da ke Turkiyya, inda ake tsammanin an kashe shi
Kafofin yada labarai sun ce mai yiwuwa dan jaridar nan na kasar Saudiyya mai suna Jamal Khashoggi, ya kunna rikodar agogon Apple dinsa ya nadi yadda aka kashe shi
Bayanai na nuna cewa Khashoggi ya kunna wajen daukar murya na agogon nasa ne yayin da ya ke shiga karamin ofishin jakadancin Saudiyya da ke birnin Istanbul ranar 2 ga watan Oktoba, lokacin da ya je karbo takardun da ya ke bukata na shirye-shiryen aurensa
Bayanai na cewa agogon na hade ne da runbun adana bayanai da hotuna, wanda ke yanar internet, mai suna iCloud da kuma wata wayar salular da ya bari wurin budurwarsa kafin ya shiga karamin ofishin jakadancin
Budurwar ta sa ta ce ta yi ta jiran Khashoggi ya fito daga cikin ginin, amma bai fito ba
Rahotanni na nuna cewa ba kawai tambayoyin da aka yi ma Khashoggi da kuntata mada da aka yi ne agogon ya nada ba, ya nadi har yadda aka kashe shi
Khashoggi, wanda ke zaune a Amurka, ya kan yi rubuce-rubuce a jaridar Washington Post na sukar kasar Saudiyya
Shugaban Amurka Donald Trump ya ce zai kira Sarki Salman na Saudiyya da kansa kan wannan, abin da ya kira, "mummunan al'amarin da ya faru a Turkiyya
Sakataren bitalmalin Amurka Steve Mnuchin, ya fada a jiya Juma’a cewa yana kan bakarsa na halartan babban taron zuba jari a kasar Saudi Arabi a karshen wannan wata, duk da tarin shaidar dake nuna an kashe dan jaridar Saudiyar a ofishin jakadancin Saudi Arabia a Istanbul a Turkiya
Mnunchin ya fadawa telbijin CNBC cewa yana ci gaba da shirinsa na halartan taron
Yace idan wani abu ya biyo bayan haka, ko kuma an samu wata sakiya, zai yi nazari akai, amma dai yana kan batun zuwa taron
Wasu manyan bankuna a dandalin hada hadar kasuwancin duniya na Wall Street, zasu halarci wannan babban taron kasuwanci a birnin Riyadh, duk da cewar wasu manyan kamfanonin yada labarai da manyan 'yan kasuwa sun janye daga halartan taron, kana suka daina huldan kasuwanci da yankin Gabas ta Tsakiya
Hamshakin dan kasuwar Birtaniyan nan Richard Branson ya fada a jiya Juma’a cewa zai dakatar da tattaunawarsa a kan taron zuba jarin na Saudi Arabia a kamfaninsa na Virgin Groups
Wasu manyan 'yan kasuwa kamar Steve Case daya daga cikin masu kamfanin kasuwancin yanar gizo AOL, da mai kamfanin sufuri na Uber Dara Khosrowshahi da Robert Bakish mai kamfanin Viacom, duk sun ce ba zasu halarcin taron na Riyadh ba
Wata kotun Turkiya ta saki wani ba-Amurke fasto, Andrew Brunson, lamarin da ya kawo karshen tankiyar diflomasiya tsakanin Washington da Ankara
Brunson yana huskantar shari’ar da zata iya daure tsawon shekaru 35 idan har an same shi da aikata laifin ta’addanci da kuma leken asiri, zargin da Amurka ta kira mara tushe
Shugaban Amurka Donald Trump ya fadawa manema labarai cewa Brunson, ya sha wahala sosai, amma yanzu dai wahalar ta kare kuma zai kawo ziyara a fadar White House nan bada dadewa ba
A wani sakon Twitter da ya aike, sakataren harkokin wajen Amurka Mike Pompeo yace gwamnatin zata ci da da yin aiki wurin kwato Amurkawan da aka dauresu bisa kuskure zuwa gida
Jirgin saman sojojin Amurka ne zai dauko Brunson zuwa filin saukar jiragen soji na Ramstein a kasar Jamus inda za a duba lafiyarsa, kana daga bisani a karaso da shi zuwa Amurka a yau Asabar
Shugaba Trump ya tabbatar da cewa akwai yiwuwar Brunson zai iso nan Washington kuma ya kawo ziyara a fadar White House a yau Asabar
A jiya Juma’a ne kotun Turkiyar ta same shi da laifi, amma kuma sai ta yanke masa hukuncin zaman gidan yari na shekaru uku da wata daya
Tuni da shi wannan faston ya kwashe shekaru biyu yana zaman gidan yari yayin da ake shari’ar, lamarin da ya kai ga sake shi saboda lokacin da ya kwashe a gidan kason
A ranar Alhamis ne wasu kafafen labarai a nan Amurka suka ce Washington da Ankara sun yi wata ganawar fahimtar juna a kan wannan batu kuma hakan zai sa a sako Brunson
‘Yan sandan Tanzania sun toshe kusan dukkan hanyoyin shiga da fice na birnin Dar es Salam, a kokarin da suke na gano wani hamshakin attajiri da aka sace, wanda ke zama matashin da yafi kowanne matashi kudi a nahiyar Afirka
Attajirin mai suna Mohammed Dewji, mai shekaru 43 a duniya, wasu ‘yan bindiga biyu suka yi awon gaba da shi a birnin Dar es Salam da safiyar jiya Alhamis, lokaicn yana dab da shiga wani otel don motsa jiki, a cewar shugaban ‘yan sandan birnin, Lazaro Mambosasa
Mambosasa ya ce ‘yan bindigar sunyi harbin gargadi sama, kafin su tura Dewji cikin motarsu su tafi da shi
ya kuma ce ‘yan sanda suna neman wasu mutane fararen fata biyu da ake zarginsu da aikata wannan aiki
Jami’ai dai basu bayyana cewa ko mutanen da suka sace attajirin sun dauki alhakin hakan, ko sun nemi a biya su kudin fansa ba
Attajirin dai shine shugaban rukunin kamfanin MeTl Group, wanda ke da rassa a kasashe 10 kuma ke harkokin da suka shafi ayyukan gona da inshora da sufuri da kuma kayan abinci
A shekarar 2016, jaridar Forbes ta Amurka ta kiyasta arzikinsa da suka hada da kadara da kudi sun kai dala Biliyan 1
Kasar Amurka na cigaba da zargin kasar Saudi Arebiya da daukewa ko boye dan jaridar nan Khashoggi
Shugaba Donald Trump na Amurka yace yanzu haka wasu jami’an Amurka din na kasar Turkey, suna kokarin gano abinda ya faru ga wani hamshakin dan jarida Ba’amurke, Jamal Khashoggi, wanda ganin karshen da aka yi mishi shine lokacinda yake shiga karamin ofishin jakadancin Saudi Arebiya dake birnin Santanbul, kuma daga sannan ba’a sake jin duriyarsa ba
Trump yace, “an gan shi ya shiga ginin, amma ba’a ga fitowarsa ba, wanda wannan ke nuna alamar kamar baya doron kasa ke nan
Hukumomin kasar Turkiyya sunyi imanin cewa Mr
Khashoggi, wanda gogaggen dan jarida ne, mai yawan rubutawa jaridar Washington Post sharhi, kuma yayi kaurin suna wajen yawan sukar lamirin Yariman Saudiyya Mohammed Salman, ya rasa ransa ne a hannun wasu mutane 15 da gwamnatin ta turo musamman zuwa Santanbul don ganin bayansa
Zargin da hukumomin Saudiyya suka bayyana da cewa “ba ya da hujja ko kadan
” A wani rahoton da ta buga a baya-bayan nan, jaridar ta Washington Post, tace wasu bayanai da hukumomin leken assiri na Amurka suka samu, na nuna shirin da shi Yarima Salman yayi nasa a kamo dan jaridar, a maida shi Saudi Arebiya ta jirgin sama don a tsare shi
Amurka tana tuhumar wani ‘dan leken asirin kasar China da laifin yunkurin satar bayanan sirri na cinikayya daga wasu manyan kamfanonin jiragen sama da na hanyoyin sufurin sama
Jiya Laraba ne ma’aikatar Shari’a ta Amurka ta sanar da cewa ta kama Yanjun Xu a Belgium ranar 1 ga watan Afrilu, ta kuma dauko shi zuwan nan Amurka ranar Talata
Ta ce Xu na daya daga cikin manyan mambobin ma’aikatar leken asirin China, wadda mambobinta ke da izinin yin leken asiri a china da fadin duniya
A cewar tuhumar da ake masa, Xu ya hada kai da wasu kwararru dake aiki a kamfanonin sufurin sama na Amurka, dake aiki a cikin da wajen Amurka, inda zasu ke zuwa china da zummar koyarwa a wasu jami’u
China ce ke daukar nauyin tafiye-tafiyensu tana kuma biyansu
Ma’aikatar Shari’ar Amurka dai ba ta bayar da cikakken bayani ba kan yadda Xu yayi kokarin kai hannunsa kan bayanan sirri da kuma yadda aka kama shi ba
Watan da ta gabata,Patrick Ho tsohon jami’in Hong Kong dake kokarin wanke kansa daga tuhumar cin hanci da rashawa da aka yi masa a birnin New York ya yi tsammani ya sha
A wani abin bazata a wannan batun cin hancin da ya shafi manyan jami'in gwamnati, sai katsam ranar goma sha hudu ga watan SAtumba masu shigar da kara suka wanke tsohon ministan harkokin wajen Senegal Cheikh Gadio wanda ake tuhumarsa da taimakawa Patrick Ho yana baiwa jami’an Afrika cin hanci
Da suke kalubalantar, matakin da gwamnati ta dauka ya raunata tuhumar da suke yiwa Ho, lauyoyin Ho sun nemi wani alkalin kotun tarayya a New York ya saki wanda suka karewa
Amma alkalin mai shari’ar Loretta Preska taki yarda da bukatarsu
Ta kuma yi fatali da batun belin Patrick Ho a karo na biyar
Lauyoyin gwamnati sun ce Gadio ya amince ya bada hadin kai ga wannan shari’a kana sun yi imanin bahasi da zai bayar a kan Ho zai yi tasiri sosai a wannan shari’ar
Shari’ar cin hanci da rashawar da ake yiwa Ho ta haddasa kaduwa sosai a yankin nahiyar Asia, kana kuma ta janyo hankalin jama’a a kan abubuwa dake faruwa a asirce a harkokin kasuwancin duniya da kuma yawan bada cin hancin da kamfanonin China suke yiwa gwamnatocin kasashen duniya
Ita dai China tayi watsi da wannan matsala, a cewar masana a China
Yayin da gwamnatin shugaba Xi Jimping ta kaddamar da yaki da cin hanci da rashawa kana tayi gangami a kan wannan yakin, masanan sun ce ya zuwa yanzu hukumomin China basu gurfanar da wani kamfani ko dan kasuwar China a kan batun cin hancin a wata kasa ba
Ho yaki yarda da aikata ba daidai ba
Wani dan kunar bakin wake ya abkawa wani dan takarar majalisar dokoki a yankin kudancin Afghanistan, wanda yayi sanadin mutuwar magoya bayan shi mutun 9, kwana daya bayan da kungiyar ‘yan ta’adda ta Taliban, ta ce za ta hana gudanar da zaben da hare-hare
Hukumomin sun ce dan-kunar bakin waken ya abka ne cikin ofishin kamfe na lardin Lashkargah, babban birnin lardin Helmand
Mai magana da yawun ‘yan-sanda Abdul Salam Afghan, ya shaida wa Muryar Amurka cewar, bom din ya raunata mutane 15, ya kuma bayyana sunan dan takarar da aka kashe da cewa Saleh Mohammad da ke neman kujerar majalisar dokokin jihar
Shaidun gani da ido sun ce, su na kyautata zaton jimillar mutanen da za su mutu daga harin za ta karu da yake lokacin da bon din ya tashi akwai mutane da dama a cikin ofishin
A jiya Litinin ne kungiyar Taliban ta ce ta umurci dakarunta da su shiga kai hare-hare akan rumfunan zabe da ma'aikatan tsaro don hargitsa zaben
Ana dai ci gaba da gudanar da bincike akan bacewar wani dan jaridar kasar Saudi Arebiya a babban birnin Santanbul
Ma'aikatar harkokin wajen Turkiyya tace hukumomi zasu gudanar da bincike a karamin ofishin jakadancin Saudi Arebiya dake Santanbul, biyo bayan bacewar wani Dan-Jaridar kasar Saudiyya, Jamal Khashoggi
Wata sanarwar da ma’aikatar ta Saudiyya ta fitar, ta nuna alamun a shirye take ta bada hadin kai, amma dai ba a tabbatar da lokacin da za a soma gudanar da binciken ba
Khashoggi ba tun bayan shigar shi ofishin a makon da ya gabata, hukumomin Turkiyya sunce an kashe shi a cikin ofishin
Amma gwamnatin Saudi Arebiya, tace ya bar ofishin lafiya
Duk da haka, shugaban kasar Turkiyya Tayyip Erdowan, yace akwai bukatar Saudi Arebiya, ta bada bayanai gamsassu na cewar ya fita daga ofishin, a ranar Talatar makon jiya, a lokacin da yaje don karbar takardun auren shi, da yake shirin yi da wata ‘yar kasar Turkiyyar
Matar da zai aura Hatice Sengiz, tace ta jira shi a bakin ofishin amma bai fito ba
Turkiya ta nemi izinin a jiya Litinin daga Saudi Arabia ta binciki ofishin jakadancin Saudiyar a Istanbul, domin gano dalilin bacewar wani dan jaridar Saudi Arabia da jami’an Turkiya suka ce an kashe shi a cikin ofishin jakadancin
Yarimar masarautar Saudiya Mohammed bin Salman ya fada a makon da ya gabata cewa a shirye Riyadh take ta tarbi gwamnatin Turkiya kuma su binciki ofishin jakadancinta, saboda babu wani abu da take boyewa, game da bacewar dan jaridar nan mai shekaru 59 da haihuwa Jamal Khashoogi
Sai dai ba a gano nan da nan ko jami’an Turkiya sun samu izinin shiga ofishin jakadancin Saudiyar bayan sun nemi izinin yin haka a jiya Litinin
Jami’an Saudiya sun ce zargi da masu binciken Turkiya suke yin a kashe Khashoogi bashi da wani makama
Shugaban Turkiya Recep Tayyip Erdogan yace tilas ne jami’an Sadui Arabia su fito da shaidar dake nuna Khashoogi ya bar cikin ginin ofishin jakadancinsu bayan ya isa ofishin a ranar Talatar makon da ya gabata domin karbar takardun daurin aurensa da yake shirin yi
Matar da yake niyar aurenta Hatice Cengiz da take jirarsa a wajen ofishin, tace bai fito daga cikin ginin ba
Shugaba Erdogan ya fada yayain da yake ziyara a babban birnin kasar Hungary Budapest, cewa lallai ne zamu samu sakamakon wannan bincike cikin gaggawa
Yace jami’an ofishin jakadancin ba zasu iya kare kanu da maganar baki kadai ba
Kallo ya koma kasar Brazil, inda za a buga a zagaye na biyu tsakanin Haddad, mai ra'ayin sassauci da Jair, wanda ake ma lakabin Donald Trump din Brazil, saboda ra'ayin rikau dinsa
Bayan an kidaya kuri'u fiye da 99%, a zaben Shugaban kasar Brazil, dan takarar shugaban kasa mai ra'ayin rikau Jair Bolsonaro ya ci zagaye na farko, inda ya samu kashi 46% na kuri'un da aka kada
To sai dai wannan nasarar bazatar da ya yi, ba ta kai yadda za ta iya kau da yin zagaye na biyu na zaben ba, wanda za a yi ranar 28 ga watan nan na Oktoba
Ba zato ba tsammani Bolsonaro, dan shekaru 63 da haihuwa, ya zarce gaba dab da zaben na ranar Lahadi, kuma saura kadan kawai ya ci kashi 50% na kuri'un, wanda shi ake bukata a ci ba tare da zuwa zagaye na biyu ba
Shi tsohon Keftin din soji ne mai ra'ayin rikau wanda ya jinjina ma mulkin soji da aka yi a kasar irin na kama karya, ya kuma ci mutunci 'yan luwadi har ma da mata da kuma bakaken fatan kasar
Ya ma taba gaya ma wata 'yar siyasa cewa ba ta ma da kyawun da har zai yi sha'awar yin mata fade, ya kuma ce babu yadda za a yi a kaunaci dansa muddun ya kasance dan luwadi
Wannan ra'ayi na Bolsonaro ya sa ana masa lakabi da "Donald
Trump na kasar," wato saboda kamanceceniyarsa da Shugaban Amurka mai irin wannan ra'ayin mai cike da takaddama
Da alamar dai kasar Saudiyya da kasar Turkiyya za su saka wando guda, bayan da Turkiyya ta zargi Saudiyya da kashe dan jaridar Saudiyya mai gudun hijara a Amurka mai suna Jamal Khashoggi
Jami'an gwamnatin Turkiyya sun yi imanin cewa, kashe dan jaridar Saudiyya mai gudun hijira a Amurka dinnan aka yi, a makon jiya a karamin ofishin jakadancin Saudiyya da ke birnin Istanbul
To saidai jami'an gwamnatin Saudiyya sun ce wannan zargi ne mara tushe, duk da yake an daina jin duriyar dan jaridar, wato Jamal Khashoggi dan shekaru 59 da haihuwa
Budurwar Khashoggi, Hatice Cengiz, wadda ta jira shi a harabar karamin ofishin jakadancin Saudiyya din ranar Talata, ta ce sam bai fito daga ginin ba tun da ya shiga
Shugaban Turkiyya Racep Tayyip Erdogan ya gaya ma manema labarai ranar Lahadi cewa, "Ina bin diddigin al'amarin kuma za mu gaya ma duniya sakamakon binciken da aka yi a hukumance
" Ya kara da cewa, "Da yaddar Allah, ba za mu fuskanci al'amarin da ba mu so ba
Erdogan ya ce 'yansanda na nazarin faye-fayen bidiyon tsaro da ke mashigar karamin ofishin jakadancin da kuma na filin jirgin saman Istanbul
'Yan sanda sun ce wasu 'yan Saudiyya kimamin 15 su ka iso birnin Istanbul ta jiragen biyu ranar Talatar da ta gabata, kuma sun kasasnce a karamin ofishin jakdancin Saudiyya din a daidai lokacin da shi ma Khashoggi ya ke ciki
Yayin da masana'antun da ke amfani da na'urori masu haddasa zafi ke karuwa a duniya, Majalisar Dinkin Duniya ta yi gargadin cewa duniya za ta fuskanci bala'i mai tsanani matukar ba a rage dumamar ba
Wani kwamitin kwararru na Majalisar Dinkin Duniya ya fitar da wani rahoto kan makomar duniyarmu mai nuna cewa wani babban bala'i na tafe muddun ba a rage dumamar yanayi ba
Kwamitin na bai daya na kasashen duniya kan yanayi ya zaiyana a rahoton nasa yadda yanayin duniya da sha'anin lafiya da kuma rayuwar halittun cikin ruwa duk za su kasance cikin matukar hadari muddun shugabannin kasashen duniya ba su dau matakin ganin dan adam ya rage dumama yanayi zuwa zafi mai yawan Fahrenheit 9 tsakanin 2030 zuwa 2052 ba, a maimakon abin da aka tsai da shawara a kai na zafin Fahrenheit 1
Wasu daga cikin alfanun takaita dumamar yanayi kasa da yadda aka tsaida ada sun hada da cewa: yawam mutanen da za su yi fama da karancin ruwa zai ragu da rabi; yawan wadanda za su mutu sanadiyyar zafi da cututtuka masu yado shi ma zai ragu
Ta kuma yiwu hamadar kankarar nan ta Yammacin Antartic ta daina narkewar da ta ke yi dinnan babu kakkautawa
Kuma hakan zai iya taimakawa wajen ceto akasarin kananan halittun ruwa masu kama da tsirai din nan daga mutuwa
Hukumomin a Turkiyya sun hakikanta cewa, an kashe wani Dan-jaridar kasar Saudi Arabiya dake gudun hijira a Amurka bisa radin kanshi, a ofishin jakadanci Saudiyya dake Istanbul, a lokacin da yaje don karbar takardun auren shi
Hukumomin Saudiyya sunce wannan zargin bashi da tushe, duk dai da cewar ba’a ga Dan-jaridar ba, mai shekaru 59, Jamal Khashoggi, na tsawon kwanaki
Matar da Jamal zai aura Hatice Cengiz, ta ce ta jirashi a bakin ofishin ranar Talata, amma bai fito daga ofishin ba
Shugaban kasar Turkiya Tayyip Erdogan, ya shaidawa manema labarai jiya Lahadi cewa, “Ina bin Kadin aika-aikan, kuma zan sanarwa duniya duk abun da muka samu daga ofishin” Insha Allah ba zamu shiga cikin munmunan yanayi da bamu so ba
Wata girgizar kasa mai karfi aji 5
9 ta abkawa yankin Arewa maso yammacin kasar Haiti a jiya Asabar, inda ta kashe akalla mutane 11 da raunata wasu fiye da 130
Wani kakakin gwamantin kasar ya gayawa kamfanin dillancin labarai na AFP cewa akalla mutane 7 suka mutu a Port de Paix babban birnin yankin
Wasu mutane 4 kuma suka mutu a garin Gros Morne mai tazarar kilomita 50 daga binin na Port de Paix
An samu labarin cewa gidaje da asibitoci sun ruguje sanadiyar wannan girgizar kasa
Hukumar Haiti mai kulla da bada agajin gagawa tace "garin Port de Paix, Gros-Morns, Chansolme tare da Tortuga sune wadanda suka fi fuskanta matsalar
Ofishin gwamantin Amurka mai kula da yanayi yace wannan karamin girgizar kasar, mai karfi maki 5
9 ya kai zuwa kilomita 19 daga babban birnin Port de Paix dake Arewacin tekun kasar
Shugaban kasar ta Haiti, Jovenel Moise ya shawarci al’ummar kasar da su kwantarda hankalinsu
Ya kara da cewa, gwamantin kasar zata maida hankalinta wajen taimakawa wadanda bala'in ya shafa
Da alamar yawan farautar dukiyar Afirka da 'yan China ke yi ba kakkautawa, na cigaba da janyo masu tsana daga wasu 'yan Afrika
'Yan China akalla uku ne aka kashe, wasu kuma uku su ka ji munanan raunuka, a yankin kudu maso yammacin Janhuriyar Afirka Ta Tsakiya ranar Alhamis, bayan dukan kawo wuka da mutanen wani kauye su masu, saboda zargin cewa su ne su ka sa ruwa ya ci wani sanannen mutumin kauyen
Wata tawagar 'yan China 10 ne su ka bukaci mutumin mai suna Ignace Dimbele-Nakoe, wanda shugaban matasa ne, da kuma kaninsa, da su masu jagora daga kogin na kauyen Kadei zuwa wurin hakar gwal, bisa ga bayanin mutanen kauyen
Su na tafiya sai karamin jirgin ruwan da su ke ciki ya tintsire har shi Dimbele-Nakoe ya bace cikin ruwa
Isar 'yan China ofishin 'yan sandan kauyen don yin bayani ke da wuya, sai mafusatan kauyawan su ka shiga bugunsu da sanduna, gashi kuma 'yan sanda kalilan ne ke wurin
A wani cigaba ga tsirarun jinsi a fadin duniya, wata 'yar kabilar Yazidi da kuma wani bakar fata sun ci lambar yabo ta zaman lafiya ta Noble
Duk da ya ke ba wannan ne karon farko da tsirarun jinsi su ka ci wannan lambar yabo ta Nobel ba, wannan zai kara masu kwarin gwiwa
An ba da Lambar Yabo ta Nobel ta zaman lafiya ma Nadia Murad, wata 'yar kabilar Yazidi kuma 'yar gwagwarmayar rajin kare hakkin dan adam, wacce kuma kafin ta tsere ta kasance sadaka lokacin da ta ke hannun kungiyar ISIS a kasar Iraki; sai kuma Dr
Denis Mukwege, likitan mata wanda ke jinyar matan da aka masu fade a Janhuriyar Dimokaradiyyar Congo
Kwamitin bayar da lambar yabon, wanda mambobinsa 'yan kasar Norway ne, ya fada a wata takardar bayani ta jiya Jumma'a cewa lambar yabon ta na tabbatar da "himmar da mutanen su ka bayar, wajen dakile fade a matsayin wani nau'i na hari a lokacin yaki ko kuma tashin hankali
Murad, 'yar shekaru 25 da haihuwa, ita ce ta kafa kungiyar da ake kira Nadia Initiative da Turanci, wadda kungiya ce da ta dukufa wajen taimaka ma matan da yaki da sauran masifu su ka rutsa da su
Sakatare-Janar din Majalisar Dinkin Duniya Antonio Guterres ya fada jiya Jumma'a cewa yekuwa mai karfi da kungiyar Murad ta rika yi, ta sosa ran mutane a fadin duniya, sannan ta taka rawa gaya wajen sa Majalisar ta binciki irin azabar da ita Nadia da wasu mata da dama su ka fuskanta
Gwamnatin Amurka karkashin Shugaba Donald Trump na zargin China da yinkurin yi mata zagon kasa, ta wajen shiga sharo ba shanu a tsarin siyasar Amurka
A wani jawabi jiya Alhamis, Mataimakin Shugaban Amurka Mike Pence ya ce, "China so ta ke wani dabam ya zama Shugaban Amurka," ya na mai zargin China da abin da ya kira, "katsalandan a tsarin dimokaradiyyar Amurka" ta wajen amfani da tasirinta ta hanyar da ba ta kamata ba
Wadannan kalaman na zuwa ne mako guda bayan da Shugaba Trump ya zargi Chinar da yinkurin yin katsalandan a zaben Amurka na rabin wa'adi wanda za a yi a watan gobe, kuma Shugaba Trump ya ce Mr
Pence zai gabatar da cikakken shaida daga bisani
Pence ya zargi Jam'iyyar 'Yan Gurguzu wadda ke mulkin China da abin da ya kira, "biya ko tilasta wasu 'yan kasuwa, da masu hada fina-finai, da jami'o'i, da kwararru, da malaman jami'o'i, da 'yan jarida, da jami'an gwamnatin jahohi da na tarayya
Uwa-uba, China ta dau matakin da ba ta taba yi ba na sauya ra'ayoyin Amurkawa, da zaben 2018, da kuma yanayin kasar da zarar an doshi zaben shugaban kasa na 2020
Muryar Amurka ta salami ko kuma tana shirin sallamar ma’aikatan sashen Hausa goma sha biyar, sabili da zargin aikata ba daidai ba da ya hada da karbar kudi da ya sabawa ka’idar aiki
Darektar Muryar Amurka Amanda Bennett ta bayyana a sakon email da ta aikawa ma’aikata yau alhamis cewa, an shaidawa hukumomin game da zargin a cikin "watanni da suka shige", nan da nan kuma aka kaddamar da bincike
Tace, “yayinda doka ta hanamu bada bayani dalla dalla, bayan kamala binciken ne aka dauki matakin sallama ko kuma shirin sallamar ma’aikatan
Amanda Bennett tace “wani gwamna ne daga daya daga cikin wadannan yankunan da Sashen Hausa ke watsa shirye-shiryensa, ya bada kudin
Tace an kuma kaddamar da bincike domin tantance ko an watsa wadansu shirye shirye sabili da kudi da aka karba ne, kuma idan aka tarar da haka, za a dauki mataki nan take yadda ya kamata
Bennet tace shugabannin sassan harsunan Afrika na Muryar Amurka sun bada cikakken goyon baya yayin gudanar da binciken da kuma shawarar da aka tsayar na sallama ko kuma niyyar sallamar wadanda abin ya shafa
Malama Bennett ta kara da cewa babu abinda yake da muhimmanci a Muryar Amurka kamar amincewa da yarda da masu sauraronmu suke da ita a kanmu
Idan muna so mu kare wannan mutuncin da yardar, babu abinda yake da muhimmanci fiye da gudanar da aikinmu na ‘yan jarida bisa tsari da kuma kwarewa, da kare mutunci kamar yadda doka ta ayyana
Amurka ta amsa umarnin babbar kotun MDD na cewa ta dage wasu takunkumi da ta kakabawa kasar Iran, ta hanyar yaga wata tsohuwar yarjejeniyar da ta kulla da Iran din tun shekarar alif 955
“Iran ta kwashi lokaci mai tsawo tana watsi da yarjejeniyar,” a cewar sakataren harkokin wajen Amurka Mike Pompeo, ya ‘kara da cewa kamata yayi a ce ita ma Amurka ta fice daga yarjejeniyar tun shekaru masu yawa da suka wuce
Iran ta kai ‘karan Amurka gaban babbar kotun MDD, tana mai cewa takunkumin da Amurka ta kakaba mata ya sabawa yarjejeniyar da suka kulla tun alif 955
Amurka da tsohuwar kawartata ta kusa Iran, sun amince da yarjejeniyar ne, a wani bangare na dakile tasirin tsohuwar tarayyar Soviet a gabas ta tsakiya lokacin ake zaman dar-dar tsakanin Amurka da tsohuwar tarayyar Soviet din
A jiya Laraba ne dai ita kotun ta MDD ta yanke hukuncin hana Amurka anfani da takunkumin da ta saka wa Iran wajen hana a shiga da kayan agaji, magungunna, abinci da kayan aiki zuwa cikin kasar ta Iran, musamman masu alaka da tabattarda lafiyar masu tafiye-tafiye a jiragen sama
‘Yan sa’oi bayan zabenshi shugaban kasar Iraq, gogaggen dan siyasa Barham Salih ya zabi dan shi’a Abdel Abdul-Mahdi a matsayin Firai Minista, ya kuma umarce shi ya kafa sabuwar gwamnati
An kebe matsayin shugaban kasa da ya kasance na jeka-na-yika, ga kabilar Kurdawa tunda aka fara gudanar da zabe mai jam’iyu da yawa a shekara ta dubu biyu da biyar, shekaru biyu bayanda Amurka ta jagoranci hambare gwamnatin shugaba Saddam Hussein
Abdul-Mahdi wanda ya taba rike mukaman mataimakin shigana kasa, da ministan albarkatun mai da kuma ministan kudi, yana da kwanaki talatin ya kafa gwamnati ya kuma gabatar da sunayen ‘yan majalisa domin a amince da su
Iraq dai ta gudanar da zaben majalisarta karon farko a watan Mayu, tunda aka murkushe kungiyar IS
Sai dai ba a sanar da sakamakon zaben ba, sai watan da ya gabata sabili da rigingimmun da suka barke dangane da sake kirga kuri’u
Bayan an sake kirga kuri’un an tabbatar da cewa, jam’iyar babban malamin ‘yan shi’a Muqtada al-Sadr ce ta sami kuri’u mafiya yawa, ya kuma lashe kujeru hamsin da hudu cikin kujerun majalisa dari uku da ishirin da tara
Sai hadakar kungiyar da ta hada kan kungiyoyin mayakan ‘yan Shia tazo ta biyu da kujeru arba’in da bakwai, sai kuma hadakar kungiyar PM Haider al-Abadi tana biye da kujeru arba’in da biyu
Biyu ga watan Oktoban kowace shekara rana ce da Majalisar Dinkin Duniya ta ware domin fadakar da al’umma muhimmancin kaucewa tashin hankali
Rana ce da ake kiran jama’a su koyi yin hakuri da juna a harkokinsu na yau da kullum, albarkacin ranar da aka haifi jagoran gwagwarmayar samun ‘yancin kan kasar Indiya, Mahatma Gandhi
A sakonsa domin wannan rana babban Sakataren Majalisar Dinkin Duniya, MDD, Antonio Guteres yace kullum Duniya za ta ci gaba da koyi da matsayin marigayi Mahatma Ghandi wajen yin anfani da zaman lafiya domin kawo sauyi a tsakanin al’umma baki daya
Yana mai cewa ta anfani da wannan hanya ce za’a kaucewa zubar da jini da tashin hankali a duniya
Bikin na bana dai ya zo ne a lokacin da aka kada gangar Siyasa a Nigeria yanayin da kuma ke haifar da tsoro da tashin tashina sakamakon akidar ko a mutu ko A a yi rai da ‘yan siyasa ke nunawa juna
Jama’a kan alakanta tashin tashinan da ake fuskanta a duniya, musanman a kasashe masu tasowa akan ‘yan siyasa
Masana na ganin lokaci ya yi Na yin karatun ta natsu ga ‘yan siyasa da magoya bayansu domin kaucewa hargitsi
Dr Bashir Yankuzo wani mai sharhi ne akan harkokin yau da kullum a Nigeria wanda ya bayyana bukatar da ake akwai ga ‘yan siyasa suyi koyi da magabata irin su Sardaunan Sokoto domin kaucewa rikicin siyasa dake haifar da hasarar rayuka
Yace an rasa shugabanni masu hangen nesa kodayake ba wai yana watsi da duk shugabannin na yanzu ba ne
Yawancin ‘yan siyasar yanzu burinsu ne su ci zabe su karbi kudadensu su ci gaba da sharholiya ba tare da tabukawa al’ummarsa komai ba
Bayan rikicin siyasa dake haddasa hasarar rayuka da dukiyoyi, har ilau yau rikicin kabilanci da addini na daya daga cikin tashe tashen hankulan da ya dabaibaye Nigeria shekara da shekaru Bako Benjamin shugaban kungiyar jukunawa a Nigeria yana fatan gwamnati da shugaban kasa za su taimaka wajen magance shi
Ya yi kira ga shugaba Buhari da ya nuna halin ba sani bas abo wajen hukunta duk wanda ya yi laifi
Dubbai ko miliyoyin jama’a ne ke rasa rayukan su a duk shekara a sassa daban daban na duniya sakamkon tashe tashen hankula
Ana bukatar kawo karshen rigingimun cikin nasara
Babban sakataren Majalisar Dinkin Duniya (MDD) Antonio Gutterres ya yi kira ga kasashen duniya da su rungumi tsinkaya da hikimar Mahatma Gandhi tsohon dan fafutukar neman 'yancin kasar India
Babban sakataren, ya yi wannan kira ne a yau da ake bukin ranar Lumana a duniya, wanda ake yi a ranar biyu ga watan Oktoban ta kowace shekara kuma ranar kenan da aka haifi wannan shugaba da ya samarwa India 'yancin kai, kana ya karfafa rajin kare hakkin bil Adama a duniya
A cikin sakonsa na wannan rana, babban sakataren Majalisar Dinkin Duniyar, “ya ce yayin da duniya ta fada cikin rudanin tashe tashen hankula da kalubaloli da dama, akwai bukatar amfani da salon Gandhi na bin hanyar lumana wurin neman mafita
Yace a nan MDD, kawar da tashin hankali a duniya da kuma warware matsaloli ta hanyar lumana, suna cikin muhimman ayyukan mu”
Gutterres ya yi tunsarwa a kan kokarin Gandhi wurin tabbatar da adalci ga jama’a, a lokacin da ake samun rashin adalcin da dama
Ya ce akwai muhimmancin aiwatar da shirin adali a duniya tare da mutunta kowane dan Adam a wannan lokaci domin cimma dorewar muradun karni
A cewar babban sakataren Majalisar Dinkin Duniyar, yarjejeniyar da ta kafa Majalisar da kuma kira da ta yi, a kan sasantawa, da shiga tsakani, da yin sulhu, da hukuncin shari’a da duk hanyoyin lumana na shawo kan barazana ga zaman lafiya a duniya, suna jaddada kalaman Ghandi cewa hanyoyin lumana wani karfi ne dake hannun mutane
Ya ce Ghandi ya tabbatarwa duniya hanyoyin lumana za su iya sauya tarihi
Gutterres ya kammala jawabinsa ne da yin kira ga kasashen duniya su dauki darasi daga kwarin gwuiwa da salon Ghandi, "yayin da muke ci gaba da ayyukan zaman lafiya, da tabbatar da ci gaba da kare hakkin bil Adama ga kowane mutum a duniya"
A yau Talata biyu ga watan Oktoba kuma ranar cika shekaru 150 na haifuwar Mahatma Gandhi ce
Gutterres zai ajiye hure a dandalin Raj Ghat Memorial a birnin New Delhi, domin karrama Gandhi, a matsayin wani bangare na ziyarar aiki da yake yi a India a wannan mako
Ministan Harkokin Wajen Pakistan, Sha Mahmood Qureshi, ya fada, gabanin ziyarar da zai kai Amurka wannan satin cewa da yiwuwar ita da Amurka zasu cimma matsaya game da batun likitan nan da Pakistan ta jefa gurkuku saboda taimaka ma Amurka da ya yi ta samu ganowa da kuma kashe Osama bin Laden
Zuwa yanzu dai jami'an Pakistan sun yi watsi da duk yinkurin Amurka na ganin an saki Dr
Shakeel Afridi, wanda aka yanke masa hukuncin dauri mai yawa bayan da ya taimaka ma sojojin kundunbalar Amurka su ka gano gidan da su ka kashe bin Laden a garin Abbottabad a shekarar 2011
An kai farmakin ne a cikin kasar Pakistan ba tare da sanin gwamnatin kasar ba, al'amarin da ya zama abin kunya ga hukumomin kasar har ya kai ga daure Afridi, wanda hakan kuma ya janyo takaddama tsakanin Amurka da Pakistan
Shugaban Macedonia Gjorge Ivanov yayi kira ga yan kasar da su kauracewa zabar sabon sunan
Al’ummar Mecedonia na kada kuri’a a yau Lahadi kan ko kasar zata sauya suna
An bukaci yan kasar da sauya sunan kasar su zuwa Macedonia ta Arewa domin kawo karshen ja’in jar da akwa kwashe shekaru masu yawa anayi da makwabciyar kasar Greece, domin share hanyar shigar kasar cikin kungiyar NATO da tarayyar Turai
Greece ta ce sunan Macedonia mallakin yankin Arewa ne kacokan, wanda amfani da sunan ya nuna niyyar Skopjes na mallakar yankin na Greece
Tsawon shekaru Greece ta rika takura Skopje da ta sauya sunan kasar, inda ta matsa mata lamba da ta rika amfani da wani sunan na tsohuwar jamhuriyar Yugoslavia ta Macedonia a Majalisar Dinkin Duniya
Haka kuma ta cigaba da hana karamar makociyar kasar daga samun damar zama mamba a NATO da kuma Tarayyar Turai indai har ta zauna da sunan
Shugaban kasar Gjorge Ivanov yace yarda da bukatar Greece cin zarafin akidar kasane
Harkoki sun tsaya cak a Japan sakamkon mahaukaciyar guguwa
Wata mahaukaciyar guguwa ta ratsa Japan a yau Lahadi, wacce ta janyo aka hana jiragen sama dana kasa aiki ciki har da yankunan Tokyo a lokaci guda kuma jami’ai na gargadin saukar ruwan sama mai karfi gami da iska
Gonaki da gidaje a Miyazaki, wani tsibiri dake kudancin Kyushu sun makare da ruwa a yayin da guguwar ke ratsa kudu maso yammacin Japan
An bada izinin kwashe dubban mutane a yankuna da masifar ta afkawa, ciki har da birnin Tokushima dake da mutane 250,000 a tsibirin Shikoki a cewar kafar yada kabarai ta NHK
Kimanin mutane 51 ne suka jikkata a kuduncin na Japan
An soke tashin jiragen sama a baki dayan Japan, ciki har da Narita da Haneda
Guguwar ta lalata layukan lantarki a kudancin tsibirin Okinawa a jiya Asabar
Ana tsammanin Trami ta fada birnin Tokyo a daren yau Lahadi, inda zata sauka a arewacin Japan a gobe Litinin
A watan Yulin da ya gabata ruwan sama mai tsananin karfi yayi sanadiyyar mutuwar mutane 221
Jami'an agaji na kungiyar Red Cross sun ce babu wani bayani da suka ji daga Donggala kuma hakan ya sa su damuwa matuka
Sakamakon akwai mutane kimanin 300,000 dake zaune a wurin
Kamar yadda jami’ai a Indonisiya ke fadi, adadin mutanen da suka rasu sakamakon masifar girgizar kasa da Tsunami a Indonisiya ya ninka har sau biyu, inda yawan mutanen da suka mutu yakai 832, sai 540 da suka jikkata
Wannan adadin mutanen da suka mutu na birnin Polu ne kawai sakamakon har yanzu babu wani cikakken bayani daga Donggala
Kamar yadda kafar yada labarai ta Faransa ta rawaito, Mai magana da yawun Hukumar agajin gaggawa da masifu ta Indonisiya, Sutopo Purwo Nugroho na cewa “a yau Lahadi zamu fara binne matattun saboda tsoron yaduwar cututtuka
Mummunar girgizar kasar wacce a ma’aunin girgizar kasa na magnitude ta kai 7
5 ta afku ne a ranar Juma’a, wacce tayi sanadiyyar ambaliyar ruwa ta Tsunami, da ta afkawa birane biyu na Palu da Donggala wadan da ke tsakiyar shiyyar Sulawesi
Jami’ai sunce a ranar Asabar mutane da yawa na bakin tekun Palu domin halartar taron kalankuwa a lokacin da girgizar kasar ta afku, sakamakon haka igiyar ruwa mai karfi ta tafi da mutane masu yawa
Nugroho yace ambaliyar ta Tsunami ta ingizo ruwa mai tafiyar kilomita 800 a cikin awa daya, wanda ya ruguje gine gine
Ya kara dacewa dubban gidaje da asibtoci da kasuwanni da otal otal sun ruguje haka kuma zabtarewar kasa ta raba babbar hanyar Palu
Wata babbar gada da ta ratsa gefen tekun shiyyar Sulawesi ta karye
Shugaban Indonesiya Joko Widodo ya isa birnin Polu a yau lahadi, daya daga cikin biranen da masifar ta afkawa domin duba irin barnar da ta afku da kansa
Shugaban yayi wa dakarun da aka aika wurin jawabi, inda yace su shirya yin aiki babu dare babu rana
Kusan mutane dubu 17,000 ne suka yi hijira a wani sansanin wucin gadi a cewar hukumar kula da masifu ta kasar Indonisiya
Indonesia dai na daya daga cikin kasashen da suka fi kawanne fuskantar masifu a duniya
Sakamakon kasar ta na yankin da ake wa lakabi da Zoben wuta, yankin da ke kewaya da duwatsu masu aman wuta kuma, kasar wurin bata da karfi sakamakon Tekun Pacific
A fadin duniya mutane bakwai cikin goma na mutuwa ne sanadiyar cututtukan da suka hada da hawan jini da ciwon daji da ciwon siga da mummunan ciwon huhu, a cewar wani bincike da aka kafe a fitatciyar mujallar The Lancet cikin wannan watan
Wadannan cututtuka ba wai kawai suna saurin kashe mutane bane, jinyarsu na da tsadar gaske
Binciken da aka kafe a mujallar The Lancet, ya kimanta cewa cikin shekaru 15 masu zuwa, kasashe masu tasowa zasu kashe sama da dalar Amurka Triliyan bakwai kan wadannan cututtuka
Shekaru uku da suka gabata, shugabannin duniya sunyi alkawari rage samun mace-mace daga ire-iren wannan cututtuka da ake samu da kashi daya cikin uku zuwa shekarar 2030
A taron babban zauren MDD na ranar Alhamis, babban daraktan hukumar lafiya ta duniya, Dakta Tedros Adhanom, ya ce kasasehn duniya ‘kasa da rabi zasu samu iya cimma wannan manufa, yana mai kiran shugabannin duniya da su bayar da himma kan wannnan batu
Wani sabon fada ya sake barkewa a wasu yankunan kudancin kasar Phillipines, inda ya bar mutane da fargabar tunanin harin zai iya dunga afkuwa akai akai
Mumunar tarzoma ta sake kunno kai a wasu yankuna na kudancin Philippines, duk da yarjejeniyar yancin cin gashin kai da aka kulla da wasu kungiyoyin musulmai
Hukumomi suna hangen ta’adancin daga kungiyoyin siyasan da basu sa hannu akan yarjejeniyar ba
A karshen watan Augusta da farkon watan satumba, an samu hare haren bam har sau biyu a lardin Sultan Kudarat dake kudancin philippines, inda daya daga cikin harin ya hallaka mutane 2, 30 kuma sun rautana
Rihottanin cikin gida sun bayyana cewa harin na biyu ya kashe mutane ukku ya kuma jikkata mutane bakwai bayan da bam din ya tarwatshe a garin Santos inda yabar mutane da fargabar tunanin harin zai iya dunga afkuwa akai akai
Wannan harin ya faru ne bayan shekaru da dama ana rikici a tsiribin Mindanoa inda mutane 1,200 suka mutu a dalilin fada tsakanin yan tawaye musulamai da suke son Karin albarkatun a yankin su da Kiristoci masu rinjaye ke iko da su
Yayin da shuwagabanni kasashen a wajen baban taron majalissar dinki duniya a Birnin New York, suke kokarin nazirin zargin da shugaban Amurka Donald Trump yayi cewa China na kokarin yin shisshigi a zaben Kasar Amurka da za’a gudanar a watan gobe, China da kakkausan harshe ta musanta wannan zargin
A yayi da cece kucen ke kara tsamari tsakanin Amurka da sauran kasashen da suka sa hannu gameda makomar yarjejeniyar Nukiliyar Iran ta 2015 a taron majalissa na bana, Amurka na kokarin kakaba wa kasar Tehran ta kunkumi
A lokacin da jagoranci taron kwamitin sulhu a ranar laraba
Shugaba Trump ya maida hankalin shi a kasar Iran inda ya zarge ta da laifin haddasa rikice rikice da kashe kashe
Ana cikin haka ne kuma, Prime Ministan Isira’ila Benjamin Netanyahu ya zargi Iran da laifin cewa tana da wata masana’antar boye makaman nukuliya na sirri a birnin Tehran
Mr Netanyahu yace Iran bata yi watsi da burin ta na kera makaman nukiliya ba
Prime Ministan yayi wanan furucin ne a wajen baban taron Majalisar Dinkin Duniya, harma ya nuna wa Majalisar hotuna da taswirar ginin da yake zargin Iran tana boye makamai a cikin sa
Ministan harkokin wajen Iran Mohammad Javad Zarif yayi watsi da zargin na Mr Nitanyahu
Yace burin Mr Natanyahu shine boye ainihin gaskiyar cewa Isira’ila itace babar barazana a yankin
Iran ta sha musunta cewa tana kokarin kera makaman nukiliya
Tsohuwar kasar Yugoslabiya, na wani sabon yunkurin sauya sunan kasar, don warware matsalar da taki ci taki cinnyewa har tsawon shekaru 27
Ranar Lahadi 30 ga watan Satunba, al’ummar tsohuwar kasar Yugoslav, Jamhuriyar Macedonia, zasu jefa kuri’ar raba gaddama ta Eh ko A’a, don sauya sunan kasar zuwa Jamhuriyar Arewacin Macedonia, daya daga cikin manyan matakai don warware tsohon rikici na shekaru 27 tsakanin su da kasar Greece, wanda ke da wani yanki dake da irin wannan sunan
Yin hakan al’ummar Macedonia zasu bude wani sabon babi wanda zai basu damar shiga kungiyar NATO da ta kasashen Turai
Jiya Laraba a wajen wani gangami kafen kawo karshen yakin neman zabe, Firaministan Macedonia Zoran Zaev, ya bayyana cewar al’ummar kasar kansu a hade yake, kuma yana da yakinin cewar, yawancin su zasu amsa cewa sun yadda su shiga cikin yankin Turai
Kasar na yunkurin farfadowa daga rikicin tattalin arziki na shekaru 2, da matsalolin rashin aikin yi da ya dara kashi 20% cikin 100%, kana da matsalar karancin albashi a yankin
Yayin da kuri’u ke nuna gaggarumin goyon baya neman sauyi, akwai damuwa akan rashin fitowar jama’a, daga bangaren masu ra’ayin rikau na kasar, wanda basu yadda da sauyin sunan na kasar ba, sun bukaci a kauracewa kuri’ar raba gaddamar
Adadin da kawai ake bukatar su fito, akalla kashi 50% na masu jefa kuri’ar don amincewa da sauyin sunan
Shugaban kasar Najeriya ya bayyana damuwar sa akan yadda ake ci gaba da samun matsalolin tsaro a duniya, a lokacin da yake jawabi a babban taron Majalisar Dinkin Duniya a birnin New York
Yace abin takaici abubuwan da ke kawo barazana da koma baya ga tsaro da zaman lafiyar duniya da "muka tattauna a bara" har yanzu kwalliya bata biya kudin sabulu ba
Ya kuma tabo batun rashin tsaro da ake fama da shi a nahiyar Afrika da yankin Asiya musamman rikicin Syria da Yemen da Falasdinu da ma ayyukan ta'addanci na cikin gida kamar boko haram da sauran su
Akan batun mummunar kisan da akayi wa kabilar Rohinygya a Myanmar,shugaban na Najeriya ya yabawa Majalisar Dinkin Duniya akan kokarin kawo karshen wahalhalun da 'yan kabilar musulmin Rohingya suka fada ciki
Shugba Buhari ya kuma yi magana akan yaki da cin hanci da rashawa inda ya ce dole ne a yaki cin hanci da rasahwa, saboda su suke hana kasashe ci gaba tare da jefa su cikin rashin tsaro da kuma kwararar kudaden haram
Sojojin Myanmar sun kaddamar da shiryayyen kisan kiyashi da kuma ta'addanci kan Musulmin Rohingya, a cewar Ma'aikatar harkokin wajen Amurka, wadda kadan ya rage ta ayyana hakan a matsayin kisan kare dangi ko kuma mummunan laifi kan bil'adama
Masu bincike sun yi magana da 'yan Rohingya maza da mata wajen 1,000 wadanda su ka gudu zuwa Bangladesh
Su ka ce sojojin Burma sun harbe tare da karkashe yara kanana, da mutanen da ba su ma dauke da makamai, su ka yi ta jejjefa gawarwakin cikin kabari guda
Daga cikin wadanda abin ya shafa akwai wadanda aka kona su da rai
Mata sun bayar da rahoton fadawa hannun gungun sojoji masu fyade
Tun farko wani rahoton MDD ya ce matakan da sojojin na Burma suka dauka da niyyar yin "kisan kare dangi," domin haka majalisar ta bukaci a hukunta wasu manyan kwamandojin kasar
An kaiwa jirgin ruwan mai dauke da mutane 19 farmaki ne a yayinda yake dakon alkama daga Lagos zuwa Port Harcourt a Najeriya
Barayin teku a Najeriya sun cafke wasu ma’aikata 12 na wani jirgin ruwan kasar Switzerland bayanda suka kai musu farmaki a daidai lokacinda jirgin ke harramar barin Nigeria
Kafofin kamfanin safarar jirage na Massoel sun bada sanarwa jiya Lahadi cewa barayi sun abkawa jirgin ruwan nasu mai suna “MV Glarus” wanda ke da mutane 19 a cikinsa kuma yake dauke da kayan alkama daga Lagos zuwa Fatakwal
Shima kamfanin dillacin labaran Reuters ya bayyana kasashen mutanen dake jirgin da abin ya shafa inda yace bakwai daga cikinsu duk ‘yan kasar Philippines ne yayinda sauran suka fito daga kasashen Slovenia, Ukraine, Romania, Croatia da kuma Bosnia
Jami’an Najeriya sunce har yanzu ba’a san inda su wadancan ma’aikatan jirgin12 suke ba
Fransa da kasar Italiya suna sabanin ra'ayi game da yadda za'a kawo a sauyi a Libya, bayan kawar da gwamnatin marigayi Moammar Gaddafi
Yanzu haka dai takaddamar ta fito a bainar jama'a cikin 'yan watannin baya bayan nan, lamari da ya sa masu nazari suke nuna fargabar zaman tankiya tsakanin sassan biyu zata yi zagon kasa ga muhimmin aiki na yaki da kungiyoyin mayakan sakai dake kasar msu alaka da ISIS
Rahotanni daga kasar suna cewa an karya lagon da kungiyar a Libya bayan da aka tusa keyarta daga babbar tunganta a Sirte tareda taimakon hare hare da jiragen yaki da Amurka ta jagoranta, amma yanzu kungiyar ta fara farfadowa
Matsalar ta samo asali ne kan yadda faransa ta wuce kan gaba wajen kai hare-haren bama-bamai kan Libya, wadda sauran manyan kasashen duniya suka bi bayanta, har ta kai ga hambare gwamnatin Moammar Gaddafi
Hukumomi a Italiya kasar da ta yiwa Libya mulkin kalla, sun hakikance sosai cewa "Faransa ta kwace Libya daga hanunta
Wadda Italiyan take kallo a zaman "cin fuska
Masana suna gani wannan takaddamar zata rarraba kwunan wakilan kungiyar tarayyar turai wajen yakin da ta'addanci a Libya
Ko Theresa May zata iya tserar da Brexit daga cikin tsaka mai wuya?
Kafar dillancin labarai ta Reuters ta rawaito hadiman Firai Ministar Birtaniya Theresa May, sun fara shirye shiryen ko ta kwana na kamfe din zabe wanda za’ayi a watan Nuwamba, domin ta tsira da aikinta da kuma shirin fitar Birtaniya, daga tarayyar turai a wani rahoto da Jaridar Sunday Times ta wallafa
Jaridar ta ce, manyan jami'an biyu na siyasa dake ofishin Firai Ministar a Downing Street, sun kaddamar da shirin atisayen kamfe din zaben domin samun nasarar goyon bayan al’umma a sabon shirin, bayan an caccaki shirin da ta mika na fitar Birtaniya daga tarayyar turai a taron kolin da akayi a Salzburg, a makon da ya gabata
Ya zuwa yanzu ofishin Firai ministar bai ce komai ba game da wannan rahoto
Jiya Asabar ne wasu ‘yan bindiga sun bude wuta a wajen wani faretin sojoji a Kudu maso yammacin Iran, inda suka kashe akalla mutum 25 da raunata wasu 60, a cewar kafar yada labarai ta gwamnati
Jami’ai sunce an kashe ‘yan bindigar biyu
Wasu kuma rahotanni na cewa an kama wasu mutum biyu da ake zargi da hannu a kai harin
Kungiyar IS da wata kungiyar larabawa ta gwagwarmayar ‘yan to Ahvaz, sun dauki alhakin harin da aka kai yankin Khuzestan
Kafar labaran Iran, ta ce maharan sun kai harin ne wani waje da jami’an kasar suka taru domin kallon faratin da aka saba yi duk shekara, domin murnar zagayowar ranar da aka kafa jamhuriyar musulunci a tsakanin alif 980 zuwa alif 988 bayan yaki da kasar Iraqi
An gudanar da makamancin wannan fareti a wasu sassan kasar
Akasarin mutanen da suka mutu dogawan tsaro na juyin juya halin kasar Iran ne
haka kuma wasu rahotanni na cewa daga cikin wadanda suka mutu din akwai wani dan jarida
Iran ta ci alwashin mai da martani akan wannan hari da aka kai mata cikin sauri
Wasu yan bindiga sun bude wuta a wajen da ake gudanar da faretin sojoji a kudu maso yammacin Iran, akalla mutane ashirin da hudu ne suka mutu yayin da fiye da 53 suka ji rauni a cewar ma’aikatar yada labaran kasar
Kungiyar yan ta’adda ta IS ta dauki alhakin wannan hari na yau Asabar a Ahvaz dake shiyyar Khuzestan
Akwai banbance banbancen bayanai da suka fito sakamakon lamarin
Jami’ai sunce an kashe yan bindiga biyu, amma kuma wasu jami’an sun ce an kama wasu biyu dake da alaka da harin
Tashar talabijin ta kasar ta ce maharan sun kai harin ne a wani dabe da jami’an Iran suka taru don kallon faretin tunawa da ranar da aka kaddamar da yaki tsakanin jamhuriyar musuluncin na shekarar 1980 zuwa 1988 akan Iraqi, wanda an gabatar da ire iren wannan fareti a sauran wurare a fadin kasar
Ministan harkokin wajen Iran Mohammed Javad Zarif ya dora laifin harin akan wadanda ya kira “Yan ta’addan yankin da iyayen gidansu
Wannan wani kalamine da Iran ke amfani dashi wajen kiran abokiyar adawar ta Saudi Arabiya da Israila
Amurka ta bayyana Barakat a matsayin dan ta'addan kasa da kasa
Jami’an yan sandan Brazil sun kama wani mutum dan kasar Labanon wanda Amurka ke zargin yana daya daga cikin manyan masu daukar nauyin kungiyar Hezbollah wato sojojin sakai na Lebanon
An tsare Assad Ahmad Barakat a jiya Juma’a ne a birnin Foz do lguacu na Brazil, birnin da iyakokin kasashe uku na Brazil da Argentina da Paraguay suka hadu
Yankin dai dama yayi kaurin suna a matsayin matattarar yan fasa kwauri, da masu buga jabun kayayyaki har ma da safara ba bisa kaida ba
Jami’an yan sandan na Brazil sun ce “Yan kungiyar Barakat sun yi sayayyar kaya da kimar ta takai ta dalar Amurka miliyan 10, ba tare da bayyana kimar kayan ga gwamnati ba a wani gidan caca dake birnin Argentine na Iguazu da zummar boye kudaden kungiyar
A cewar jami’an Argentina, kasar na zargin Barakkat da boye kudade a madadin kungiyar Hezbollah saboda haka ta kulle dukkanin kadarorinsa
Ya zuwa yanzu ba’a tabbatar da ko za’a yankewa Barakkat hukunci a Brazil ko kuma za’a kai shi Paraguay ba
A cikin wannan mako ne hukumomi a kasar India suka ayyana wata doka datayi tanadin daurin shekaru uku a kurkuku ga duk magidancin daya yiwa matar sa saki uku a jere lokaci guda a wani mataki na rage sakin aure barkatai a fadin kasa
Yanzu haka dai mata da Malamai a jihar Kano dake Najeriya na ci gaba da tsokaci dangane da wannan mataki na mahukunta a kasar India, inda suke cewa ina ma za a iya kafa irin wannan doka a jihar
Kimanin shekaru 2 baya, mai martaba sarkin Kano Malam Muhammadu Sanusi Na biyu ya kafa wani kwamitin malamai da masana dokoki, shari’a da zamantakewar aure, wadda aka dorawa alhakin Nazarin fitar da wani daftarin doka da zai takaita yanayin sakin aure a sassan jihar Kano, kwatankwacin matakan da hukumomin India suka dauka a kwanan nan
A cewar Hajiya Altine Abdullahi, duk da yunkurin gwamnatin jihar Kano na daukar nauyin hidimar auren zawarawa a ‘yan shekarun da suka shude, har yanzu alkaluman zawarawa na karuwa a jihar, don haka ne ya kamata a dauki mataki
Ga Mahmoud Ibrahim Kwari da cikakken rahoto akan hakan
Shuwagabannin Kungiyar tarayyar turai sun fara tattaunawa akan sharuddan ficewar kasar Britaniya daga kungiyar tarayyar turai
Shuwagabbani kungiyar tarayyar Turai sun taru a Salzburg, kasar Austria domin tattaunawa akan wasu muhimman batutuwa, wanda suka hada da ka’idodin ficewar burtaniya daga kungiyar tarayyar turai
Yayin da Gwamnati mai ra’ayin rikau ta Britaniya ta rasa abubuwa da dama a dalilin ficewar ta, zata kuma fice daga harkokin kasuwancin tarayyar turai da kungiyar kostom
A yanzu haka tana kokarin neman sausauci
Wata matsalar da ba’a magance ba itace makomar kan iyaka kasar Ireland wadda ke cikin kungiyar EU da kuma Ireland ta arewa ta Britaniya
Hukumomin Kasar Phillipines sun ce, mutane 12 sun mutane, kusan 50 sun bace kuma ana fargabar sun makale a baruguzan gine-ginen sakamakon binne gidaje da kwararowar laka ta yi
Akalla mutane 12 sun mutu bayan da wata gagarumar zaftarewar laka ta binne gidaje da yawa a tsakiyar kasar Philippines yau Alhamis
Bala’in na baya-baya nan ya faru ne sa’o’i bayan fitowar rana a birnin Naga dake tsibirin Cebu
Kwana da kwanakin da aka kwashe ana tapka ruwan sama kamar da bakin kwarya shi ya zaizaye lakar a kan tsaunuka, abinda ya bankado laka da duwatsu kan wasu gidaje
Hukumomin yankin sun ce mutane kusan 50 sun bace kuma ana fargabar sun makale a baruguzan gine-ginen
Lamarin da ya faru yau Alhamis na zuwa ne a yayinda mazauna tsibirin Luzon ke kokarin farfadowa daga bala’in zaftarewar laka da suka faru a yankin sakamakon mahaukaciyar guguwar teku Mangkhut
Sakataren harkokin wajen Amurka Mike Popmpeo yayi maraba da "muhimman alkawuran" da shugaban Koriya ta Arewa Kim Jong Un yayi, a wani taron koli da sukayi da takwaran aikinsa na Koriya ta Kudu
Koriya ta Arewa ta bayyana cewa cewa zata wargaza tashar gwaje gwajen makaman Nukiliyarta karkashin wata yarjejeniya ta musamman da suka yi tsakanin shugabannin yankunan Koriyan biyu
Pompeo ya bayyana a jiya laraba cewa ya gayyaci ministan harkokin wajen Koriya ta Arewa Ri Yong Ho, da su gana a birnin New York, a lokacin da za'a yi babban taron zauren majalisar dinkin duniya
Ya kuma kara da cewa an gayyaci wakilan hukummin kasar da suke Pyongyang da su gana da manzon Amurka na musamman kan Koriya ta Arewa a birnin Austria, idan suka sami dama nan bada jumawa ba
Shugaba Trump ma yayi murna da labarin da yaji daga Koriya ta Arewa bayan taron kolin, ya kuma shaida wa manema labarai a fadar White House
Yayinda binciken jin ra'ayoyin jama'a ya nuna cewa kashi 30 na al'ummar Venezuela sau daya suke cin abinci a rana, sai ga shugaba Maduro na ragargazar nama a wani gidan cin abinci mai tsada
Wani hoton bidiyon da ya nuna shugaban Venezuela Nicolas Maduro yana ragargazar gasasshen nama a wani gidan saida abince mai tsadar gaske ya janyo cece-kuce a fadin duniya a madadin al’ummar kasarsa da talauci ya yiwa katutu
Wani hoton bidiyon ya nuna wani gwanin dafa abinci Nusret Gokce, wanda kuma ake kira Salt Bae,” yana yankawa shugaban da matarsa Cilia Flores tsokokin nama, a gidan cin abinci Nusret a Istanbul, inda duk wata katafariyar tsokar nama ake saida ta akan kudi masu yawa
Sanatan jihar Florida ta nan Amurka, Marco Rubio ya caccaki mai dafa abincin wanda aka dauki hoton bidiyonsa da shugaban mai mulkin kama karyar na Venezuela,” inda aka nuna shi yana cin abinci mai tsadar gaske, yana kuma busa sigari mai tsada yayinda yunwa ke neman hallaka mutanen Venezuela
Rubio ya fadawa jaridar Miami Herald jiya Talata cewa “abin tur ne, wannan mutumin da sanadiyarsa mutane ke fama da yunwa amma ga shi Salt Bae na nuna shi kamar wani jarumi, abin ya bata mani rai
Shugaban kasar Rasha Vladimir Putin ya bayyana harbo jirgin sojin Rasha da kasar Syria tayi a matsayin jerin hadura, abinda ya yayafa ruwa kan lamarin da zai iya kawo tashin hankali da Isra’ila
Mutane goma sha biyar dake cikin jirgin Rashan suka mutu lokacin da Syria ta harbo shi, yayinda take maida martani kan harin roka da Isra’ila ta kai
Ministan tsaron kasar Rasha Sergei Shoigu, ya shaidawa takwaran aikinsa na kasar Isra’ila Avigdor Leiberman cewa, alhakin lsra’ila ne kuma Rasha tana da ‘yancin maida martani
Sai dai Putin ya shiga Tsakani ya bayyana lamarin a matsayin jerin hadura da suka zama abin takaici
Yace Rasha zata maida martani ta wajen daukar Karin matakan kare jami’anta da kuma kaddarorin Syria
Ya kara da cewa, kowa zai ga irin matakan da za a dauka
Pirayim Ministan Isra’ila Benjamin Netanyahu ya bayyana jimamin rasa rayukan 'yan kasar Rashan, ya kuma dorawa Syria alhakin
Dubbanjama'a suna cire ‘ya’yansu daga makarantun dake yankin da ake amfani da harshen Ingilishi na kasar Kamaru, bayan da 'yan aware suka kai hari suka kuma raunata mutane da dama a makarantunsu
Masu fafutukar neman ‘yancin yankunan dake amfani da harshen Ingilishi na kasar Kamaru, sun gargadi iyaye kada su kai ‘ya’yansu makaranta, tare da jadada cewa, ba zasu iya bada tabbacin kare lafiyarsu ba
Iyaye da dama sun janye ‘ya’yansu daga makarantar kwalejin St Joseph dake da kimamin dalibai dari biyar, bayanda mayaka suka kai hari ranar lahadi da dare
Makarantu da dama a yankin sun shawarci iyaye su maida ‘ya’yansu gida
A kalla makarantu saba’in aka kona tunda aka fara tashin hankali a yankunan da ake amfani da harshen ingilishin a shekara ta dubu biyu da goma sha shida, lokacin da malamai da lauyoyi suka yi zanga zangar nuna rashin gamsuwa da yadda ake yawan bada karfi kan harshen Faransanci a kasar da ake amfani da harsuna biyu a hukumance
Kasar China ta dauki alkawarin daukar matakin maida martani akan shirin Shugaban Amurka Donald Trump,na kara haraji akan kayayyakin dala biliyan dari biyu da za’a rika shigowa dasu daga China
Sabon harajin wanda zai fara aiki a ranar Litinin, ashirin da hutu 24 ga watan satumba , zai fara da kashi 10 cikin dari sannan ya karu zuwa kashi ashirin da biyar daga cikin dari a watan janairun shekarar 2019, idan Allah ya kaimu
Za’a aza harajin ne akan dubban kayayyakin amfani wadanda suka hada da na'urorin wutar lantarki, da kayayyakin abinci,da kayan aiki da kuma kayan amfanin gida
Gwamnatin Ttrump ta cire wasu kaya masu yawa daga cikin kayan da aka sakawa sabon harajin wadanda suka hada da agogon hannu, da na’urar Bluetooth da kuma kujerar zaman yara a cikin mota
Ma’aikatar kasuwancin China, ta fitar da wani bayani a yau talata tana gargadin cewa zata maida martani akan sabon harajin da aka aza mata don kare hakkinta da muradun ta da kuma yarjejeniyar duniya na yancin gudanar da harkokin cinikayya babu tsangwama
Tunda farko China ta gabatar da jerin sunayen kayayyakin Amurka na dala biliyan sittin , da zata karawa haraji don maida martani akan Karin harajin da Amurka da ta yiwa kayayyakin da take shigo dasu
Asusun Bill da Melinda Gates sun bada hujjar cewa Afirika tafi kowacce nahiya karuwar yawan matasa a duniya
Afirika ita tafi kowace nahiya karuwar yawan matasa a duniya, kuma kuma tana daya cikin kasashe 10 na duniya da ke da talauci, wanda a sanadiyar haka ya zama wajibi a saka ta cikin kasashen masu matukar neman taimako a duniya
Asusun Bill da Melinda Gates, sun bada wannan hujja ne a wani rahoton shekara shekara akan ci gaban da aka samu wajen cimma burin wannan karni mai dorewa wanda Majalisar dinkin duniya ta tsaida a wa’adin cimma wannan buri kan shekarar 2030
Wannnan rahoton da aka gabatar Talata ya bukaci a auna Afirika da irin zuba jarin daya taimaka wajen dago kasashen China da India, wadanda a da suke cikin talauci kuma a yanzu suka shiga rukunin kasashe masu matsakaicin kudaden shiga
Kashi sittin cikin dari na yan Afirika suna kasa da shekaru ashirin da hudu da haihuwa, yawan da Melinda Gates ta jaddada a wata hirar wayar talho da sashen turanci na Muryar Amurka ya yi da ita a farkon wannan wata
Idan da duniya zata dauki matakin daya kamata wajen saka jari akan harkokin lafiya,da abinci mai gina jiki da ilimi a Afirika a cewar ta, da an samu yiyuwar wata zuri’a da zata bada mamaki a nan gaba
Shugaban Turkiyya Recep Tayyib Erdogan da takwaran aikinsa na Rasha Vladimir Putin sun ce sun cimma wata jituwa wadda ta kau da yiwuwar kai farmaki kan tungar 'yan tawaye da ke Idlib a kasar Siriya
"Za mu kau da matsalar jinkai wadda kan faru muddun aka dau matakin soji," a cewar Shugaba Erdogan bayan tattaunawar ta jiya Litini a yankin shakatawar nan na Sochi da ke gabar ruwa a Rasha
Shugabannin kasashen biyu sun amince su ware yankin da ba a harkokin soji a ciki mai girman kilomita 20 murabba'i a cikin kasar Siriya
Shugaba Putin ya ce wannan yarjajjeniyar za ta kau da barazanar da filin jirgin saman sojojin Rasha da ke Hmeimim, wanda 'yan tawayen su ka sha aunawa, ciki har da amfani da jirage marasa matuka
A wani mataki da ba a saba gani ba, Fira Ministan Pakistan Imran Khan a jiya Lahadi ya bada sanarwar cewa gwamnatinsa zata bada shaidar zama dan kasar ga dubun dubatan 'yan gudun hijira daga Afghanistan wadanda kasar ta basu muhalli na shekaru masu yawan gaske
Hukumar kula da 'yan gudun hijira ta MDD da jami'an Pakistan, sun ce akwai 'yan Afghanistan milyan 2 da dubu dari bakwai, cikinsu har da milyan daya d a rabi, wadanda suka yi rijista a zaman 'yan gudun hijira
Mutanen sun tsere ne daga rikicin kasar na shekara da shekaru kan batun addini, ko kabilanci, ko talauci da kuma dai fitintinu iri daban daban a Afghanistan
Binciken da MDD tayi ya nuna cewa kimanin kashi 60 ckin dari na 'yan gudun hijirar Afghanistan walau an haife su a Pakistan, ko kuma an kai su kasar tun suna yara
PM Khan, yace al'ada ce a duk fadin duniya, idan aka haife ka a cikin kasa, to kai dan kasar ne
Kungiyoyin agaji 19 sun yi kira cikin gaggawa a dauki matakan kawo sauki ga bakin haure sama dubu 17, dake cunkushe a wata cibiya dake tsibirin Girka, wajen da aka gina da zummar tsugunnar da mutane dubu 6
A cewar wata sanarwar hadin gwiwa da aka fitar tun ranar Alhamis
Kungiyoyin dai na neman a samar da masalaha domin kawo karshen cunkoso da samar da walwala ga bakin hauren
Akasari Bakin hauren da suka fito daga Syria da Iraqi da Afghanistan da kuma wasu kasashen Afirka, suna zaune ne cikin mawuyacin yanayi a tsibirin Girka dake kusa da gabar ruwan Turkiyya, bisa ga wata sanarwar da kungiyoyin suka sakawa hannu, ciki har da kungiyar Oxfam ta kasa da kasa
Shugabar Myanmar Aung San Suu Kyi ta kare kasarta kan sukar da ta biyo bayan zartas da hukuncin da kotun kasar ta yi ma wasu 'yan jarida biyu masu aiki ma kafar labaran Reuters makon jiya, wadanda aka tuhume su da laifin saba ma dokar kiyaye sirrin gwamnati, dokar da aka kafa tun a zamanin mulkin mallaka
An kama Wa Lone da Kyaw Soe Oo tun a watan Disamban bara bayan ganawarsu da wasu jami'an 'yan sanda biyu a wani wurin cin abinci a Yangon inda aka ba su wasu kundin bayanai
Su na binciken kashe wasu Musulmin 'yan kabilar Rohingya su 10 da 'yan sanda da soja su ka yi a kauyen Inn Din bara
An yanke ma 'yan jaridan biyu hukuncin daurin shekaru 7
Da ta ke magana a babban taron kasa da kasa kan tattalin arziki wanda ake yi a Hanoi, babban birnin kasar Vietnam, Aung San Suu Kyi ta yi kira ga duk wanda ya soki lamirin hukuncin tare da kiran a saki 'yan jaridar, ciki har da Mataimakin Shugaban Amurka Mike Pence, da ya fito fili a bayyana inda aka yi rashin adalci a shari'ar
Kungiyar kare hakkin Bil'Adama ta kasa da kasa Amnesty International, ta soki Aung San Suu Kyi saboda kare gwamnati kan hukuncin da aka yankewa 'yan Jaridar
A jiya Laraba ne kungiyoyin da suke gaba da juna a Sudan ta kudu, suka rattaba hannu kan yarjejeniyar zaman lafiya da suka kira ta karshe da zata kawo karshen yakin basasar kasar na tsawon shekaru biyar
Fadan da ya halaka dubun dubatan jama'a ya kuma tilastawa miliyoyi barin muhallansu
Sassan biyu sun sanya hanu kan wasu yarjejeniyoyi na wucin gadi,amma duka bangarorin sun fada cewa wannan ce ta karshe
Shugaba Salva Kiir, da shugaban 'yan tawaye Riek Machar, dama shugabannin wasu kungiyoyin hamayya, duk sun sanya hanu kan yarjejeniya ta "karshe" a makwabciyar kasa Ethiopia, kamar yadda kakakin gwamnatin ta Habasha, ya fadawa kamfanin dillancin labarai na Associated Press
Babban magatakardar MDD Antonio Guterres ya yi kira ga bangarorin Syria su guji tsunduma yaki gadan gadan
Guterres ya shaidawa manema labarai jiya Talata cewa, “Idlib ne gari daya tilo da ya rage daga cikin yankunan da aka haramta tada hankali a Syria, kuma bai kamata a maida wurin wurin da ake zubar da jini ba
Kimanin farin kaya miliyan uku ne ke zaune a arewa maso yammacin yankin, kuma MDD ta sha gargadin cewa za a jefa al’umma cikin matsanancin kuncin rayuwa idan aka kai harin soji a wurin
Rasha da Iran da kuma Turkiya sune aka dauka a matsayin kasashen dake tabbatar da kiyaye yarjejeniyar haramta bude wuta a yankin
Sune suka sa ido wajen kulla yarjejeniyar kebe yankunan a Syria da zai zama mafi kwanciyar hankali ga farin kaya
Yankunan sun hada da Idlib, da Hama da gabashin Gouta da kuma kudancin Syria
A halin yanzu dai, Idlib kadai ta rage inda ake kiyaye wannan yarjejeniyar, sojojin sun kwace sauran garuruwan, suka maidasu karkashin ikon gwamnati
An maido gawar tsohon babban sakataren majalisar dinkin duniya Koffi Annan zuwa kasar sa ta haihuwa Ghana inda za'a bizne shi
Za’a aje gawar ne a cibiyar taron kasa da kasa a Babban birnin Accra har zuwa ranar Alhamis a lokacin da ake sa ran binne shi
An maido da gawar ne zuwa kasar sa ta Ghana inda shugaba Nana Addo Dankwa Akufo, ya tarbi matarsa da iyalansa a filin jirgin saman Katoka
Wanda ya taba samun lambar yabo ta Nobel kuma dan asalin Afirika na farko da ya rike mukamin babban sakataren majalisar dinkin duniya ya rasu a 18 ga watan Augusta a garin Bern na kasar Switzerland yana da shekaru 80
A yau talata Amurkawa suke bakin cikin zagayowar ranar harin ta’addancin 11 ga satumba wanda ya kashe akalla mutane dubu 3 a jihohin New York, da Virginia da kuma Pennyslvania a nan Amurka
Shugaban Amurka Donald Trump, ya halacir bikin zagayowar ranar 11 ga satumba a Shanksville a jahar Pennyslvania kusa da inda jirgin saman kamfanin united mai lambar tafiya casa’in da uku ya fadi bayan da fasinjojin cikin jirgi suka kwace jirgin daga yan kungiyar ta’addancin al-qaeda da suka yi fashin jirgin
A ayyanawar shugaban kasar na shekara shekara, ya ayyana 11 ga satumba a zaman ranar kishin kasa, Trump yace wannan mummunar aika aika bata dakushe kudurin kasar akan yanci ba
Shi kuma, mataimakin shugaban kasa Mike Pence yana halartar bikin a ma’aikatar tsaron Amurka ta Pentagon ga iyalan wadanda aka kashe lokacin da jirgin saman da aka yi fashin sa ya afkawa ginin
A can birnin New York kuma, daruruwan mutanen da suka tsira da iyalan wadanda suka mutu zasu ko kuma sun taru a inda tagwayen ginin cibiyar hada hadar kasuwancin kasa da kasa take kafin jiragen saman guda biyu da aka yi fashin, su suka afkawa ginin
Shugaban Koriya Ta Arewa Kim Jong Un ya aika da wasikar bukatar sake ganawa a karo na biyu da Shugaban Amurka Donald Trump, a cewar fadar Shugaban Amurka ta White House a jiya Litini
Sakatariyar Yada Labaran Fadar White House Sarah Sanders, ta gaya ma manema labarai cewa wasikar, a ta bakinta, "na cike da lafazi da kuma manufa mai kyau
" Sarah ta yi nuni da wasikar a matsayin shaidar cewa ana samun cigaba a huldar Amurka da Koriya Ta Arewa a tattaunawar da ake yi ta kau da makamin nukiliya a yankin ruwan Koriya
Ta kafar twitter, a ranar Lahadi, Trump ya yaba da irin faretin da aka yi a Koriya Ta Arewa wanda bai hada da baje kolin makaman masu linzami ba
To amma sabanin yadda fadar White House ke ganin al'amarin, da dama daga cikin masu lura da al'amuran yau da kullum na ganin dangantaka ta dan yi tsami tsakanin kasashen biyu
Sakataren Harkokin Wajen Amurka Mike Pompeo ya dakatar da shirinsa na kai ziyara Koriya Ta Arewa a watan jiya bayan cijewar tattaunawar da kasashen ke yi
Ma'aikatar tsaron Amurka Pentagon tana musanta wani rahoto daga Rasha cewa, Amurka tayi amfani da makamai masu guba da ake kira "White Phosporus" da turanci, kan wasu muradun soja ko na yaki a yankin da akwai farar hula a gabashin Syria
Ana amfani da sinadarin wajen badda sawu a fagen yaki,amma kuma yana da saurin kama wuta, kuma yana iya kona fatar dan'adam har kashi
"A wannan lokaci bamu sami wani rahoto na amfani da makamin "white Phsphorus ba" inji kakakin ma'aikatar ta Pentagon komanda Sean Robertson
Rahoton da Rashan ta bayar yace Amurka ta auna mayakan sakai na ISIS ne kusa da wani kauye da ake kira Hajin
Rasha tace makamin yayi sanadiyyar tashin wuta mai tsanani, amma tace babu rahotannin ko akwai wadanda harin ya rutsa da su
Yarjejeniyoyin da aka cimma a Geneva, sun haramta amfani da makain na "white phosphorus" kan farar hula ko wasu cibiyoyin soja ko yaki muddin akwai farar hula kusa da wurin
Kasashen Rasha da Syria sun kai wani farmaki ta sama a jiya Asabar a kan babban tungar da ta rage hannun 'yan tawaye a Idlib kuma sun kashe akalla fararen hula hudu, a cikin abin da kungiyar da take sa ido a kan yakin Syria tace ana samun karin kai hare hare a cikin wannan wata
Kungiyar kare hakkin bil adama ta Syrian Observatory tace jiragen yaki sun kai samame sau 60 a cikin kasa da sa’o’i uku a yankuna kudancin kasar mai tarin jama’a
Shugaban kugiyar Observatory, Rami Abdel Rahman yace ana amfani da gine ginen 'yan tawayen da mayakan jihadin yayin wannan hari
Rahman yace wadannan hare haren sune mafi muni tun bayan wani mummunar harin da aka kai a ranar goma ga watan Agusta da ya kashe akalla fararen hula 53 ciki har da kananan yara a Idlib da kuma wani lardi a Aleppo dake kusa da wurin
Galibin yankunan Idlib da kewaye yana hannun yan tawayen ne da suka hada da kungiyar Hayat Tahrir al-Sham da kuma kawancen kungiyoyin 'yan bindiga a Syria, wanda a can baya take da alaka da al-Qaida
Itama Rasha ta fada a jiya Asabar cewa, tana da sahihin bayani cewa, 'yan tawayen na Syria suna shirin kai wani harin takala a Idlib, domin tabbatar da taimako da sukje samu daga kasashen yammacin duniya
Mai magana da yawun ma’aikatar tsaron Rasha Igor Konashenkov, yace duk wadanda suke da hannu a cikin harin takalar, su dada shiri kan shiri daga yammacin jiya Asabar takwas ga watan Satumba
Obama ya bukaci daukacin matasa su fita suyi zabe a watan Nuwamba inda ya shaida masu cewa daga cikin matsa 5 da suka isa zabe ne kawai yayi zabe a zaben shugaban kasar da aka gudanar a shekarar 2016
Tsohon shugaban kasar Amurka Barack Obama, wanda ba a cika jin duriyar tun da ya bar mulki ya shiga rudanin zabe da akayi a jiya jumma’a inda yace “ya kamata mutane suyi zabe, domin ‘yancin su ya ta’allaka a kan yin hakan”
Yace kaucewa yin hakan zai iya zama babban hatsari a garesu baki daya
Tsohon shugaban na Amurka dai yayi magana ne a lokacin da yake wa dalibai a jami’ar jihar Illions dake Urbana, jawabi inda ya karbi lambar yabo ta kwazo da akida a aikin gwamnati
Obama ya kara da cewa halin da siyasar Amurka ke ciki yanzu, ba wai ya fara a zamanin Donalad Trump bane, amma yana daya daga cikin alamomi da yace sun matsalolin da ‘yan siyasa suka fara haifarwa a shekarun baya ne
A ranar Juma'a data gabata ne aka kafa kafa wata sabuwar doka a majalisar Aurka da ke cike da ‘yan jam’iyyar Republican inda 'yan jam'iyyar Democrat 21 ne kawai suka goyi bayanta
Majalisar wakilan Amurka ta fitar da wata doka da zata saukaka masu wajen fitar da bakin hauren da suka aikata muggan laifika daga kasar
Dokar ta yi bayani kan abubuwan da suka hadu suka zama muggan laifuka, yayin da suke Magana kan wata doka da kotun koli ta fitar a baya inda suka ce ba a tantance ta ba
Waccan dokar ta ce gwamnati ta maida bakin da sukayi muggan laifuka zuwa kasashen su, amma wannan sabuwar dokar ta lissafa fiye da laifuka 12 da zasu sa ai maida mutum kasar sa ciki harda kisa, cin zarafi, fashi da kuma amfani da muggan makamai
Batun Siriya zai sake daukar hankali a fagen diflomasiyya a yau dinnan Jumma'a, inda jami'an diflomasiyya za su yi kokarin kau da yiwuwar zub da jini a lardin Idlib, yanki daya tilo da ya rage a hannun 'yan tawaye
Shugabannin Rasha da Turkiyya da kuma Iran zu su yi wani taron koli a birnin Tehran kan batun
Rasha da Iran kawayen Siriya ne na kud-da-kud kuma su na goyon bayanta ta fuskar soji, a yayin da kuma Turkiyya, wacce ke iyaka da Idlib, ta ke goyon bayan 'yan tawayen
Turkiyya na fargabar fuskantar matsalar 'yan gudun hijira muddun sojojin Siriya su ka kai harin
A halin da ake ciki kuma, Kwamitin Sulhun MDD zai yi wani zama na gaggawa a birnin New York a yau jumma'a kan wannan batu na rikicin Syria
"Daukar duk wani mataki na soji a Idlib ka iya jefa rayuwar mutane fiyeda milyan uku farar hula cikin hadari, ciki har da yara wajen miliyan daya da ke yankin," a cewar takardar bayanin
Kasa ta binne daruruwan gidaje sakamakon girgizar kasar da ta afku a tsibirin Hokkaido da ke Japan
Ya zuwa yanzu an tabbatar da mutuwar mutane bakwai sakamakon wata girgizar kasa mai karfin maki 6
7 da ta afku a tsibirin arewacin Hokkaido dake Japan
Hukumar hasashen yanayi ta Japan ta ce an gano gabar girgizar kasar da tayi zurfin Kilomita 40 a gabas da birnin Tomakomai
Bala'in ya haifar da zaftarewar kasa da ta binne daruruwan gidaje da kuma kwararar tabo a kan hanyoyin kauyukan wurin
Wutar lantarki ta dauke a kusan duka gidaje kimanin miliyan 3 da ke tsibirin
Haka kuma an rufe hanyoyin jiragen kasa na tsibirin gami da sabon filin jirgin sama na Chitose
Kafar yada labarai ta NHK tace mutane 140 ne suka ji rauni ana kuma zaton kimanin mutane 40 ne suka bata a yayin da masifar ta afku
Sakataren harkokin tsaron Amurka Jim Mattis ne ya bayyana cewa kokarin da ake yi na maido da zaman lafiya a Afghanistan na samun ci gaba
Yinkurin da ake yi na kawo karshen yakin shekaru 17 da Amurka ke jagoranta a Afghanistan na samun goyon baya, a cewar sakataren tsaro na Amurka, Jim Mattis
Ko da yake ya ambaci “hanyar tattaunawa a bude ta ke,” Mattis bai fadi tattaunawar sharar fagen da rahotanni suka ce an yi tsakanin Amurka da ‘yan Taliban a Qatar ba
Idan hakan ya tabbata, to wannan ce za ta zama ganawar kai tsaye ta farko da Amurka ta yi da Taliban a cikin shekarun da suka gabata
Haka kuma Mattis bai ce ko akwai wasu sabbin abubuwa da suka kai ga yin wannan nazarin ba
Amma duk da haka, ya ambaci yarjejeniyar tsagaita wuta ta kwanaki 3 da ‘yan Taliban da gwamnatin Afghanistan suka ayyana a farkon shekarar nan
Hukumar agaji da ayyuka a yankin Palasdinawa ta MDD tace ta samu rage gibin kasafin kudi na dala miliyan dari hudu da arba’in da shida da aka samu sakamakon zaftare tallafin Amurka da gwamnatin kasar tayi, sai dai bata sami nasarar cike gibi bakin daya ba
Tace karancin kudin da aka samu zai iya shafar ayyukan da hukumar ke gudanarwa a sansanan ‘yan gudun hijira na Palasdinawa a duk fadin gabas ta tsakiya
Hukumar ta sanar da cewa, ta tara dala miliyan dari biyu da talatin da takwas daga kasashen Qatar da Saudiya da Japan da KTT, da kuma Canada
Bisa ga cewar hukumar, yanzu ana da gibin dala miliyan dari biyu zuwa karshen shekara
Da yake Magana jiya talata babban kwamishinan hukumar Pierre Krahenbuhli ya bayyan takaicin shawarar da Amurka ta tsaida na daina tallafawa ayyukan da hukumar ke gudanarwa a madadin ‘yan gudun hijira Palasdinawa kimanin miliyan biyar
Ya kuma bayyana cewa, tilas ne a nemi wata hanyar samun kudi domin a taimakesu
Yace batu ne na mutunta ‘yan gudun hijirar, da kuma batun tabbatar da zaman lafiya mai dorewa a yankin
Kun sani muna aiki ne a daya daga cikin wurare da aka fi fama da banbancin ra’ayi a duniya
Amurka ta zaftare tallafin da take ba hukumar agaji da gudanar da ayyuka a yankin Palasdinawa ranar 31 ga watan Agusta
Kakakin Ma’aikatar harkokin wajen Amurka Heather Nauert tace Amurka ba zata ci gaba da samar da kudi a shirin dake cike da kurakurai ba
Masu kula da lamura sunce Amurka ta zaftare kudin ne da nufin matsawa Palasdinawa lamba su koma teburin tattaunawa da Isra’ila
Shawarar da wata kotu ta yanke a Myanmar ta hukunta 'yan jaridar Reuters na daurin shekaru 7 akan zargin sun karya dokar da ke da alaka da harkokin sirrin kasar ya janyo suka daga ciki da wajen kasar
Wannan hukuncin ya fuskanci nuna bacin rai daga ciki da wajen kasar inda masu suka, suka bayyana shi a matsayin hari kan 'yancin 'yan jarida
Jiya Litinin, wani alkalin kotun yankin arewacin Yangon ya samu Wa Lone da Kyaw Soe, da laifin karya dokar sirrin kasar, dokar da aka kafa tun ana kiran kasar da sunan Burma a lokacin mulkin mallakar birtaniya
Dokar ta tanadi hukuncin daurin a kalla shekaru 14 a gidan kaso
An kama 'yan jaridun ne a watan disamba a yankin Yangon da ke arewacin kasar lokacin suna binciken zargin kisan da aka yi wa Musulmi 'yan kabilar Rohingya a wani kauye da ke jihar Rakhine a arewacin kasar
Wa lone da Kyaw Soe Oo, sun ce wani ne ya ba su wasu takardu wanda daga bisani 'yan sanda suka gayyace su liyafar cin abinci suka kama su
Lauyoyin gwamnati sun hakikance akan cewa an kama wadanda ake zargin ne a lokacin wani sintiri da jami’an tsaro suka saba yi, inda aka samo takardun
A kasar Turkiyya tsadar kaya ta karu da kashi 18 cikin 100 a watan Agusta, tsadar da ya kamata a ce ta faru cikin shekaru 15, hakan kuwa ya biyo bayan faduwar darajar takardar kudin Turkiyya ta Lira, faduwar da ta kai kashi 20 cikin 100 cikin 'yan makonnin da su ka gabata
Karuwar tsadar kaya da kuma faduwar darajar kudi na janyo fargabar yiyuwar kasar ta Turkiyya na gab da faduwa cikin matsalar tattalin arziki
A wani bayani a shafinsa na internet, Babban Bankin kasar Turkiyya, ya sha alwashin daukar matakan da su ka wajaba da kuma sake tsarin harkokin kudin kasar a taron da za a yi ranar 13 ga watan Satumba, lokacin da za a tattauna kan tsarin riba
Alkaluman tsadar kaya na baya-bayan nan sun nuna cewa Lira ta dan farfado
A Rasha, dubban 'yan kasar ne suka fantsama kan tituna domin zanga zangar nuna rashin amincewa da shirin gwamnati na kara shekarun karbar kudin fansho data bullo dashi cikin watan Yuni, mata daga shekaru 55 zuwa 63, maza kuma daga shekaru 60 zuwa 65
Sun yi zanga zangar duk da sassauci da shugaba Vladimir Putin yayi
Dubban mutane ne suka yi zanga-zangar a birninn Moscow, rahotanni kuma na cewa an gudanar da zanga zangar a biranen kasar akalla 12 ciki harda St
Nan da nan dai babu rahotannin hukumomi sun yi kame a wuraren zangan zangar wadanda gwamnati ta amincce a 'a gudanar da su
A wani lamari na daban, ranar Juma'a Rasha da Eritrea, suka fadada dangantakar su ta fuskar difilomasiyya, sa'ilin da hukumomi a Moscow suka bada sanarwar zasu gina wata cibiya kan harkokin zirga zirga a ruwa a tashar jiragen ruwan Eritiriyan dake gabashin Afirka
‘Yan gudun hijirar da suka hallarci wannan darasin da aka dauki tsawon mako guda a jihar Legas sun bayyana dalilan da suka sanya su kokarin tafiya turai domin neman sauyin rayuwa
Mai Magana da yawun hukumar jin dadin ‘yan gudun hijira na Majalisar Dinkin Duniya, Paul Dillion, ya shaidawa Muryar Amurka cewa ‘yan gudun hijirar sun ba da labarin cin zarafi da wahalhalun da suka fuskanta a hannun ‘yan fasa kwabri a kasar Libiya
Sannan wadanda suka dauki wannan darasi sun bayyana fatan su na samun nasara a gaba
Wannan darasi shi ne karo na 21 tun da aka kaddamnar da shi a watan Afrilun shekarar 2017
Kungiyar ‘yan gudun hijira ta kasa da kasa ta bayyana cewa ‘yan Najeriya fiye da 2000 ne suka samu kammala wannan shiri wanda ake gudanarwa a jihohin Legas, Edo, Nassarawa, Kano da Kaduna
Gabanin tattaunawar da kasashen Amurka da Pakistan za su yi, Pakistan ta sha alwashin kyautata dangantaka tsakaninta da Amurkan
Pakistan ta sha alwashin za ta yi kokarin kyautata dangataka tsakaninta da Amurka, a tattaunawar da za su yi, duk da rashin jituwar da ta biyo bayan wata tattaunawar wayar talho da ta wakana tsakanin sabon Firai Minista Imran Khan da Sakataren harkokin wajen Amurka, Mike Pompeo
Yayin wani jawabi da ya yi a zauren majalisar Dattawan, Ministan harkokin wajen Pakistan, Shah Mehmood Qureshi, ya musanta cewa an yi wata tattaunawa da ta shafi tsagerun da ke kasar ta Pakistan, a lokacin da Pompeo ya kira Khan ta wayar talho
Khan ya fadawa majalisar dattawan cewa, babu kanshin gaskiya kan yadda hukumomin Washington suka ba da labarin, dangane da ganawar ta wayar talho wacce aka yi a ranar Alhamis
Bayanan da ma’aikatar harkokin wajen Amurka ta nada daga tattaunawa, sun nuna cewa, Pompeo ya yi wa Khan fatan samun nasara a yakin da yake yi da ‘yan ta’adda tare da yin kira a gareshi da ya dauki tsauraran matakai akan ‘yan ta’addan da ke kasar ta Pakistan
Kasar Japan ta nuna damuwarta akan Koriya ta Arewa acewar wani bincike da aka wallafa kasar
Kasar Japan ta ce Koriya ta arewa na cigaba da zama bababar barazana ga tsaron kasarta, duk da alamar daukar salon diplomasiyya da gwamnatin kasar ta nuna a idon duniya
Abinda aka gano kenan a wani bincike da aka yi akan manufofin tsaron kasa na shekara shekara da kasar Japan ta wallafa yau Talata
Rundunar sojan kasar ta lura cewa koriya ta arewa ta yi wasu gwaje-gwajen nukiliya guda 3, ta kuma harba makamai masu linzami sama da 40 tun daga shekara ta 2016, kuma wasu daga cikin su sun bi ta saman Japan
Gwamnatin ta Japan ta ce tana shirin sayen na’urorin garkuwa dake hango makamai masu linzame guda 2 kirar Amurka don kare kasar ta daga yiwuwar harin makami mai linzame daga koriya ta arewa
Rahoton ya yaba sabon matakin diplomasiyya da koriya ta arewa ta runguma da abokiyar gabarta koriya ta kudu da kuma Amurka, wanda ya kai ga taron kolin tarihi da aka yi tsakanin shugaban Amurka Donald Trump da shugaban koriya ta arewa Kim Jong Un a Singapore ranar 12 ga watan Yuni, a lokacin da duka shugabannin suka rattaba hannu a wata takarda da ta kunshi alkawarin da koriya ta arewa ta yi na dakatarda shirin makaman ta na nukiliya
Gwamnatin kasar ta amince da yi masu afuwar ne bayan da suka rubuta wasikar neman gafara akan abin da suka yi
Kasar Cambodia ta saki wasu mutane su 14 ‘yan jam’iyyar adawar da aka soke a daidai lokacin da aka yi wani zabe mai cike da sarkakiya a kasar da ya kara wa’adin shugabancin Firai minista Hun Sen, wanda ya share sama da shekaru 30 akan kujerar mulkin kasar
An saki mutanen ne da safiyar yau Talata daga gidan yarin Prey Sar a Phnom Penh bayan da sarkin Cambodia ya nemi ayi masu afuwa
An same su da laifi ne akan wani bore da suka tada bayan da suka yi wata zanga-zanga akan titi da ta rikide ta koma tarzoma
An yanke masu hukuncin zuwa gidan yari tsakanin shekaru 7 zuwa 20
Mutanen su 14 mambobin jam’iyyar National Rescue Party ne na Cambodia, wadda kotun kolin kasar ta soke a shekarar da ta gabata, don ba jam’iyyar Hun Sen-ta Cambodia’s People’s party damar samun nasarar lashe duka kujerun majalisar 125 a babban zaben kasar da aka yi a watan da ya gabata
Wasu jam’iyyun adawa 19 sun yi zaben, amma adawar su ba tayi karfi ba sosai
Firayin minista Theresa May na wannan ziyarar ne da wakilan ma’aikatun gwamnatin Burtaniyya da kuma wasu daga bangaren kasuwanci kasar dabam dabam
Firayin ministar kasar Burtaniyya Theresa May ta isa Afrika ta kudu yau Talata, kasa ta farko da ta fara yada zango cikin kasashe 3 da zata kai ziyara, da zummar karfafa dangantakar cinikayya bayan ficewar Burtaniyya daga tarayyar Turai
May ta fadawa wadanda suka taru a birnin Cape Town cewa Burtaniyya na so ta karfafa muradan kasa da kuma dangantakar cinikayya a nahiyar
May ta kuma ce, tana so ta kulla kawancen kasuwanci tsakanin Burtaniyya da kasashe kawayenta dake Africa
Dangantakar da zata kawo cigaba da kuma tsaron kasa
Firayin ministar zata gana da shugabannin Nigeria gobe Laraba kafin ta kammala ziyararta a Kenya ranar Alhamis
Rasha ta amince ta dage taron sulhu da ta shrya tsakanin Afghnistan da Taliban saboda gwamnatin Afghanistan din ta ce kamata ya yi taron ya kasance an yi shi a karkashin jagorancinta
Gwamnatin Afghanistan ta ce Rasha ta dage har illa masha'Allahu taron sulhu da aka yi niyyar yi sati mai zuwa gameda kasar ta Afghanistan
A cikin sanarwa da ta fito daga ofishin shugaban Afghanistan a ranar Littini, ta bayyana cewa Ministan harkokin wajen Rasha Sergei Lavrov da shugaba Ashraf Ghani na Afghanistan sun cimma matsaya cewa a dage wannan taron har zuwa wani lokaci nan gaba
A cikin sanarwar, Ghani ya bayyana cewa wannan taron kamata ya yi ya zamo kasar ta Afghanistasn ce ta shirya shi kuma take shugabantansa
Shima Lavrov ya ce ba shakka sun amince cewa wannan taron ya zamo karkashin kulawar Afghanistan kuma Rasha a shirye take ta ba ta dukkan goyon bayan da take bukata
Sai dai a wuri daya kuma jami’an kasar Afghanistan sun ce wani jirgin sama daga makwabciyar kasar wato Tajikistan ya kai hari a bakin iyakar kasar da ya kashe wasu dillalan miyagun kwayoyi harsu 6, wannan ko ya biyo bayan bata kashin da akayi ne a bakin iyakan wanda ya yi musabbabin mutuwar jami’an tsaron kasar ta Tajiskitan
Kafofin yada labarai na cikin gida sun bayyana cewa jirgin na iya zamowa mallakar kasar ta Tajikistan ne ko kuma Rasha
Jami'an kasashen biyu sun musanta cewa jiragen su sun kai farmaki a yankin
Biyo bayan takunkumin da Amurka ta sake kakabawa Iran wanda ya fara tasiri a harkokin tattalin arzikinta, kasar ta kai Amurka kara a kotun duniya inda ta bukaci a soke takunkumin
Gwamnatin kasar Iran ta gayawa kotun duniya jiya littini cewa sake sawa kasar Takunkumi da Amurka tayi zai durkusar da tattalin arzikin kasar kana ya jefa ilahirin yankin gabas ta tsakiya cikin mawuyacin hali
Daga nan ta roki kotun duniyar karkashin Majalisar Dinkin Duniya, MDD, ta dakatar da matsin lambar tattalin arzikin da hukumomin dake Amurka suke yiwa I ran
A cikin wata rubutacciyar sanarwa dangane da wannan karar a gaban kotun dake birnin Hugue, Sakataren harkokin wajen Amurka Mike Ponpeo ya bayyana matsayin Iran a zaman maras tushe, kana ya kare wannan matakin da Amurka ta dauka a zaman kariya ga kasar
Amurka wacce ta ce kotun ba ta da hurumin sauraron karar, a yau Talata za ta gabatar da martaninta
A cikin watan Yuni ne dai Iran ta shigar da karar, bayan da gwamnatin shugaba Trump ta janye Amurka daga yarjejeniyar da kasar ta kulla da manyan kasashen duniya kan shirin Nukiliyarta
Wasu kawayen Amurka a Turai suna adawa da kudurin sake kakabawa Iran takunkumin domin suna ganin Iran na ci gaba da mutunta yarjejeniyar
Wata tawagar binciken Majalisar Dinkin Duniya ta mussaman ta zargi sojojin Myanmar da aikata munannan laiffuka da dama, yayinda suka kai farmaki kan Muslmin Rohinya shekarar da ta gabata "da niyar kisan kare dangi", ta kuma yi kira da a gudanar da bincike na kasa da kasa a kuma tuhumi manyan jami'an sojojin kasar Myanmar
da dama, yayinda suka kai farmaki kan Muslmin Rohinya shekarar da ta gabata "da niyar kisan kare dangi", ta kuma yi kira da a gudanar da bincike na kasa da kasa a kuma tuhumi manyan jami'an sojojin kasar Myanmar
A wani rahoto da aka fitar yau Litinin daga ofishin Majalisar Dinkin Duniya dake Geneva, kwanitin binciken yace, ya kamata a tuhumi janar Min Aung Hlaing, wanda shine shugaban sojojin Myanmar, da wasu manyan jami'an soji masu mukamin janar su biyar da laifin kisan kare dangi, da laifin kuntatawa bil'adama da kuma aikata laiffuffukan yaki
Tawagar ta bukaci kwamitin sulhu na Majalisar Dinkin Duniya ya tura batun kotun hukumta manyan laifuka ta kasa da kasa, ko kuma su kirkiro da kwamitin binciken wucin gadi ko, kotun wucin gadi ta mussaman domin gudanar da bincike kan lamarin
Tawagar binciken, da hukumar kare hakkin bil'adama ta Majalisar Dinkin Duniya ta goyi baya, ta bada rahoton ne bayan tambayoyin da suka yi wa darurruwan mutane daga cikin 'yan gudun hijiran Rohinya 700,000 da aka tilastawa barin gidanjen su a yankin arewacin jihar Rakhine zuwa Bangladesh
Shaidu sun bayanna irin yadda aka gasa masu akuba da ya hada da yi wa mata fyade, da kona kauyuka kurmus, da kisan gilla
Daga karshe dai rahoton ya nuna cewa abin da sojojin suka aikata ya wuce ainihin barazanar tsaro
Wani harin da jirgin Amurka mara matuki ya kai ya hallaka shugaban ISIS na Afghanistan tare da kwamandojinsa tara
Wani harin jirgin saman yaki da babu matuki da Amurka ta kai, ya kashe shugaban kungiyar ISIS a Afghanistan Abdu Saad Erthabi da kwamadojinsa guda tara
Harin na makami mai linzami an kai ne a cikin dare a gundumar Khogyan a lardin Nangahar dake fama da rikici, inda kungiyar da ake cewa ISK-P take da hedikwatar ta
Mai magana da yawun gwamnatin lardin Attaullah Khogyan ya fadawa Muryar Amurka cewa harin ya kuma lalata sansanonin kungiyar
Ahalinda ake ciki kuma shugaban kasar Ashraf Ghani ya ki ya amince da ajiye aiki da manyan jami’an tsaron kasar ciki harda da ministan tsaro,ministan harkokin cikin gida,babban jami’in leken asiri, sun mika takardun barin aiki ranar Asabar
Sun yi hakan ne jim kadan bayan da mai baiwa shugaban kasar shawara kan harkokin tsaro ya mika tasa wasikar ajiye aiki
Ganin irin ukubar da aka gana masu, 'yan kabilar Rohingya na kasar Myanmar sun yi zanga-zangar nuna alhininsu kan zagayowar ranar da hukumomin kasar su ka murkushe tare da kashe su da dama, musamman ma a jahar Rakhine
Dubban ‘yan gudun hijirar Rohingya sun yi zanga-zangar alhinin zagayowar shekarar da kasar Myanmar ta murkushe wannan karamar kabila, al’amarin da ya tilasta su gudu zuwa kan iyaka da kuma cikin kasar Bangladesh, abin da ya kai ga kafa sansanin ‘yan gudun hijira mafi girma a duniya
Masu zanga-zangar sun yi gangami tare kuma da addu’o’i jiya Asabar a sansaninsu na ‘yan gudun hijira da ke Cox Bazar, na neman a yi adalci ga Musulmi tsiraru
Jami’ai na kasa da kasa dai sun bayyana murkushe ‘yan Rohingya da hukumomin Myanmar su ka yi a jahar Rakhine, da kisan kare dangi
Ita kuma gwamnatin Myanmar ta bayyana murkushewar da matakin tsaro da ya wajaba don taka burki ma mayakan Musulmi
Kasar ta Myanmar ta ce yanzu yanayi ya kyautatu ta yadda ‘yan gudun hijirar za su iya komawa gida, ikirarin da ake dari-dari da shi
Gwamnatin Italiya ta yi kashedi a jiya Juma'a cewa zata ficewa daga gidauniyar Kungiyar Tarayyara Turai, har sai an kwashe wasu mutane 150 da suka makale a cikin wani ruwan jami’an tsaron gabar tekun kasar, lamarin da ya sake kunno da sabon rikicin bakin haure a Turai
Mutane da dama sun makale a tashar jirgin ruwa ta Sicilian dake Catania a cikin jirgin ruwan Diciotti, tun cikin daren Litinin, saboda gwamnatin Italiya taki yarda a saukesu, har sai kasashe mambobin Kugniyar Tarayyar Turan sun amince su karbi wasu a cikin mutanen
Luigi Di Maio shine Mataimakin Frai Ministan Italiya yace shi da sauran jami’iyyun siyasar kasar ba zasu yarda su bada euro biliyon 20 ga Kungiyar Tarayyar Turai a duk shekara
Yace zasu rike wani bangare na kudin, har sai an tabbatar da wani kasafi da zai sa ido a kan biliyon 20 na Tarayyar Turan
Nan da nan helkwatan Kungiyar tarayyar Turai dake Brussel ta maida martani a kan kalaman Di Maio, ta bakin mai Magana da yawun hukumar zantarwar Kungiyar Alexander Winterstein,
Yace kada fa wannan magana ta kaimu ga dorawa juna laifi
Kuma mun amince kalamai marasa kyau da barazana ba zasu kai mu ga warware matsala ba
Kungiyar Tarayyar Turai kungiya ce mai dokoki kuma tana gudanar da ayyukanta a kan dokokinta amma ba barazana ba
Don haka zamu nemi kowane bangare ya hada hannu wurin shawo kan wannan matsala domin taimakawa wadannan mutane kai hade
An kashe akalla mutane biyu wasu hudu kuma sun jikata bayan wata fashewa da wani dan kunar bakin wake ya tayar a kusa da ofishin hukumar zabe a birnin Jalalabad dake arewa maso gabashin Afghanistan, a cewar jami’ai a yau sabar
Jamia’an sun ce fashewar ta faru ne yayin da maharin ya tinkaro tarin jama’a da suke zanga zanga a kusa da ofishin hukumar zabe
Suna zanga zangar ne domin nuna adawa ga shawarar dakatar da wani dan takara da ake zarginsa da alaka da kungiyoyin mayakan sa kai
Darektan kiwon lafiya na gundumar Nangarhar, Najib Kamawal da Attahulla Khogyani mai Magana da yawun gwamnan Nangarhar, sun tabbatar da an kashe akalla mutane biyu
Khogyani yace mun fadawa masu zanga zangar, da su fasa taronsu, saboda 'yan bindigar zasu iya aunasu, amma sai suka yi watsi da sakon jami’an tsaron mu
Khogyani ya fadawa kampanin dillancin labarai na Associated Press cewa akwai yiwuwar adadin wadanda suka mutun ya karu
Ya zuwa yanzu babu wata kungiya da ta dauki alhakin kai wannan harin na safiyar yau Asabar, amma dai kungiyoyi masu alaka da IS da Taliban suna gudanar da ayyukansu a yankin arewa maso gabashin kasar
Kungiyar tsoffin sojojin kasar Zimbabwe sunyi kira ga gwamnatin kasar da ta chanza sunan filin saukar jirgin saman kasar daga sunan tsohon shugabanta Robert Gabriel Mugabe, inda a cewar su bai chanchanta a sakawa filin sunan shi ba, wanda aka sa a shekarar ta ta gabata kafin aka tilasta mishi sauka daga karagar mulki
“ Ina ganin chanja sunan filin jirgin sama saboda dalilin da ya sahfi mutane ba dalili ne me kyau ba, wannan ina ganin banbancin siyasa ne wanda ya shafe su, bana ganin hakan abu ne me kyau ga kasar,” a cewar wani jami'i
Kungiyar tsiffin sojojin tace bai kamata wadanda suka kawo ziyara kasar su fara cin karo da sunan da ke da alaka da mulkin mallaka da tursasawa ba”
Shekara guda bayan da dubban Musulman Rohingya suka tsere wa tsauraran matakan soji, zuwa Bangladesh dake makwaftaka da su, Gwamnatin kasar Myanmar ta ce kasar ta tayi lafiya kuma wadanda sukai gudun hijira zasu iya dawowa, saidai wadansu kungiyoyin kasa da kasa basu amince da hakan ba
Wadanda suka tsira daga munanan matakan sojin a watan Agustan shekarar 2017 sun shaidawa masu aikin agaji a Bangladesh irin ta’asar da aka musu, wanda suka kunshi yi wa ‘yan uwansu fyade da kashe su a gaban su da kuma kone kauyakun su duk dan kar su sake komawa wajen
Mutanen Rohingya dubu dari biyar ne suka yi gudun hijira zuwa Bangladesh a watan farko kana kimanin dubu dari biyu suka biyo baya a sauran wataninn
Yanzu haka suna zaune Cox Bazar, sansanin ‘yan gudun hijirar da ya fi kowanne girma da yawan mutane a fadin duniya
“ Wannan wani abu ne da zamu bayyana a matsayin kisan kiyashi da nufin shafe wata kabila” a cewar Adama Deing, babban mai bada shawara a majalisar dinkin duniya kan hana kisan gilla, Kalaman nasa sun yi daidai da abinda shugabansa , babban sakataren MDD Antonio Guterres da kuma babban kwamishinan kwato ‘yancin bi’adama Zeid Ra’ad Al Hussein suka fada tun farko
Wasu sabbin jerin kudaden haraji kan harkokin cinikayya da Amurka da China suka kakabawa junansu, sun fara aiki a jiya Alhamis
A farkon watan nan Amurka ta ayyana cewa za ta kara kudaden haraji akan kayayyakin China da ake shiga da su Amurka da kashi 25, wadanda kudinsu ya kai dala biliyan 16, dadi akan harajin da ta saka akan kayayyakin Chinan da kudinsu ya kai dala biliyan 34, a watan Yuli
Ita ma China ta bi sahun Amurkan wajen mayar da martani da makamacin kudaden harajin da aka saka mata
A jiya Alhamis, ma’aikatar cinikayya ta China, ta fitar da wata sanarwa, inda ta soki sabbin kudaden harajin, matakin da ta ce ya sabawa ka’idojin kungiyar cinikayya ta Duniya - WTO, tana mai cewa, za ta shigar da koke kan matakin da Amurka ta dauka a gaban kungiyar
Sabbin kudaden harajin da Amurka da Chinan suka sakawa junansu, na zuwa ne bayan da aka yi zaman kwana guda, daga cikin kwanaki biyu da suka shirya za su yi a Washington, domin neman maslahar wannan takaddama ta cinikayya
Shekara guda bayan da 'yan kabilar Rohingya musulmi kusan dubu dari bakwai suka arce daga Myanmar domin yadda sojojin kasar ke kashesu, yanzu hukumomin Myanmar din sun ce suna iya komawa kasar daga Bangladesh inda suke gudun hijira saboda kwanciyar hankali da aka samu
Shekara guda bayan da dubun-dubatar Musulmi ‘yan kabilar Rohingya, wadanda tsiraru ne a kasar Myanmar, suka yi tururuwar tserewa zuwa Bangaladesh, domin gujewa farmakin da sojojin kasar suka kai musu, hukumomin Myanmar, sun ce hankula sun yi kwanciyar da ‘yan gudun hijrara za su iya komawa gidajensu
To amma, masu sa ido na kasa-da kasa, sun ce ba a samu kwanciyar hankalin da ‘yan kabilar ta Rohingyan za su koma muhallan nasu ba
Wadanda suka tsira daga mummunar azabar da aka ganawa ‘yan kabilar ta Rohingya a watan Agustan bara, sun fadawa masu ayyukan agaji a Bangladesh irin ukubar da suka fuskanta, wadanda suka hada da yadda ake yi wa makusantansu fyade da kisa tare da kona kauyukansu duk a gabansu, ta yadda ba za su yi sha’awar komawa kauyukan nasu ba
Akalla Musulmi ‘yan kabilar ta Rohingya rabin miliyan ne suka tsere zuwa Bangladesh a watan farko da aka fara kai musu farmakin
Daga baya, wasu dubu 200 suka bi bayansu cikin ‘yan watannin da suka biyo baya
Yanzu haka suna nan a wani sansanin ‘yan gudun hijira da ake kira Cox’s Bazar, sansanin da aka yi kiyasin cewa shi ne mafi girma a yawan jama’a, a duk fadin duniya
Majalisar Dinkin Duniya dai ta ayyana wadannan hare-hare a matsayin kisan kare dangi, ko da yake, hukumomin na Myanmar sun musanta wannan matsaya da Majalisar ta Dinkin Duniya ta dauka, ta ayyana lamarin a matsayin kisan kare dangi
Ranar 23 ga watan Augustan kowacce shekara rana ce da hukumar UNESCO ta Majalisar Dinkin Duniya ta ware domin tunawa da kawo karshen cinikin bayi da akayi shekaru aru aru da suka gabata
Muhimmancin wannan rana shine nuna illar cinikin bayi da kuma hana aukuwar sa a nan gaba
A cewar Majalisar Dinkin Duniya wannan ranar zata ba al’ummar duniya damar yin tunani mai zurfi akan ukubar da wasu mutane daga nahiyar Afrika da wasu sassan duniya dabam dabam suka sami kansu a ciki a wancan lokacin da aka sayar da su a matsayin bayi ga turawan mulkin mallaka
An fara gudanar da wannan bikin ne a kasashe masu yawa ciki harda Haiti a yankin Amurka a ranar 23 ga watan Agusta na 1998, an kuma gudanar da makamancin wannan bikin a kasar Senegal
A duk rana mai kamar ta yau, hukumar Majalisar Dinkin Duniya mai kula da bunkasa ilimi da kimiya da kuma al’adu da ake kira UNESCO a takaice, na shirya tarurruka tare da hadin gwiwar kasashen duniya, musamman na nahiyar Afrika da Amurka don gabatar da tarihin dake kunshe da cinikin bayi
Garin Badagry dake jihar Lagos na daya daga cikin wuraren cinikin bayi a wancan lokacin
Hajiya Amina Agolo, ‘yar asalin garin na Badagry, tace a wancan lokacin akan tilastawa bayin zuwa gona tun daga safe zuwa dare ba tare da abinci ba, kuma akan rufe masu baki da kwado, a dauresu da sarka, da dai sauran abubuwa na azabtarwa
To sai dai kuma a yayinda Majalisar Dinkin Duniya ke wadannan bukukuwan da nufin tunatar da na baya illar dake tattare da cinikin bayi, za a iya cewa cinikin bayin na kunno kai yanzu ta wata fuska dabam
Matasa da yawa musamman na nahiyar Afrika yanzu na kaura zuwa kasashen yammacin Turai da Amurka ta hanyoyi masu hatsari da suka yi kama da na cikin bayi a wancan lokacin; kamar ratsawa ta hanyar hamada da tsallake tekun meditiraniyan, abinda ke janyo hasarar rayuka da yawa
Abike Dabiri, mai ba shugaban Najeriya shawara ta fannin harkokin waje, ta ce gwamnati kokarin ganin ta magance wannan matsalar
Ga karin bayani cikin sauti daga Babangida Jibrin
Rasha ta tsayar da 4 ga watan Satumba a matsayin ranar da za'a yi taron tattaunawa akan Afghanistan da Taliban a kasarta amma gwamnatin Afghanistan ta ki amincewa da aika wakilanta
Goyon bayan gwamnatin kasar Afghanistan da Amurka ke yi ya ba ta damar sanarwa jiya Laraba cewa ba za ta halarci taron wasu kasashe a watan gobe a kasar Rasha wanda zai tattauna akan makomar Afghanistan din
Yayin da kungiyar ‘yan ta’adan Taliban ta tabbatar wa Muryar Amurka cewa ta amince da goron gayyatar da aka ba ta kuma ta ce za ta tura wakilanta a wurin taron
Rasha, ko baya ga gayyatar gwamnatin Afghanistan da kuma ‘yan Taliban, haka kuma ta gayyaci wasu kasashe 11 dake yankin kasar, ciki ko har da China,Pakistan da Iran domin su halarci wannan taron 4 ga watan Satumba da za a yi a fadar gwamnatin Rasha
Mai Magana da yawun ma’aikatar harkokin wajen Afghanistan din Sibghatullah Ahmadi ya tabbatar wa Muryar Amurka a ranar Laraba cewa gwamnati ta yanke shawarar kin aikewa da wakilinta wajen wannan taron da za ayi a Rasha, sai dai bai ba da ko wane irin dalili ba
Rahotanni sun bayyana cewa kasar ta Afghanistan ta yi fushi da matakin da Rasha ta dauka na gayyatar ‘yan Taliban ba tare da tuntubar ita gwamnatin ta Afghanistan ba
Wannan ne dai karo na farko a cikin shekaru da yawa da kungiyar Taliban za ta halarci irin wannan tattaunawar a hukumance, wanda kuma wannan zai zame wani baban nasara ga harkokin diflomasiyyar kasar ta Rasha
Gabanin ganawa da mataimakin shugaban Amurka Mike Pence da Sakataren Harkokin Wajen Amurka Mike Pompeo, sSakataren Harkokin Wajen Birtaniya ya kira kasashen yammacin turai a karkashin shugabancin Amurka su hada kai domin su yaki abun da ya kira muggan dabi'un Rasha
Sakataren harkokin wajen Burtaniya, ya yi kira ga kasashen kawance na asali na yammacin Duniya, da su zo a hada kai domin tunkarar abin da ya kira “muggan dabi’un,” da Rasha ke nunawa, yana mai bayyana kwarin gwuiwar cewa, Amurka, karkashin shugabancin Donald Trump, za ta jagoranci wannan tafiya
Sakataren harkokin wajen na Burtaniya, Jeremy Hunt, ya fadawa wani taro a Washington cewa, yana da muhimmanci, Amurka da Burtaniya da kungiyar Tarayyar Turai, su zama tsintsiya madaurinki daya wajen tunkarar halayen shugaban Rasha, Vladmir Putin, na kai munanan hare-haren da suka take dokokin kasa da kasa da aka dade ana amfani da su
Gabanin ya gana da mataimakin shugaban Amurka, Mike Pence da sakataren harkokin wajen kasar, Mike Pompeo, a jiya Talata, Hunt ya kara da cewa, “wadanda ba sa tare da muradunmu, su kwan da sanin cewa, akwai mummunan sakamako da zai biyo baya, idan har suka tsallake shingen da aka gindaya musu, suka mamaye wasu yankuna, ko suka yi amfani da wani makami da aka haramta, ko kuma suka dukufa wajen kai hare-hare akan rumbun bayanan internet
Matsalar da tattalin arzikin kasar Turkiya ke fuskanta ta fara shafar kasuwar hada hadar kudaden duniya makon jiya inda darajar kudaden China, Brazil da Mexico ta raunana yayinda kasashen Turai dake taimakawa Turkiya su ma darajar kudadensu ta fadi warwas
Kasuwar hadahadar kudade ta duniya ta fara fuskantar koma-baya a makon da ya gabata, yayin da matsalar da tattalin arzikin Turkiyya ke fuskanta, ta haifar da sabuwar fargabar cewa akwai yiwuwar tasirin komadar tattalin arzikin kasar, ya fadada har ya kai ga karayar tattalin arzikin duniya, kamar yadda aka gani a shekarar 2008
Farashin hannayen jarin bankunan nahiyar turai da manyan masu bai wa Turkiyya bashi, sun fadi warwas, sannan kudaden China, Brazil da Mexico duk sun raunana
Masu fashin baki da dama na fadin cewa, babban tasirin komadar tattalin arzikin na Turkiyya kan basussukan da ake bin kasar da faduwar darajar kudin kasar, zai zamanto takaitacce, inda mai yiwuwa Burtaniya ta fi kowacce kasa makuwa daga wannan matsala, saboda bankunan kasar da dama, su suka fi ba kasar ta Turkiyya basussuka, kamar yadda masanin tattalin arziki a bankin Deutsche, Oliver Harvey ya fada
Girgizar kasa mai karfin gaske ta auku a yankin arewa maso gabashin kasar Venezuela inda ta girgiza gidaje ta tilastawa mazauna yankin arcewa daga muhallansu
Wata girgizar kasa mai karfin gaske, ta fadawa yankin arewa maso gabashin Venezuela, inda ta girgiza gidaje, ta kuma sa mazauna yankin suka fita daga muhallansu zuwa kan tituna domin tsira da ransu
Hukumar da ke nazarin yanayin karkashin kasa ta Amurka, ta ce girgizar kasar mai karfin maki 7
3, ta abkawa yankin da zurfin kilomita 123
Yankin da bala’in ya fi shafa, na da nisan tafiyar kilomita 20 daga arewa maso yammacin garin Yaguaraparo
Shugaban sashen kashe gobara a Caracas, John Boquett, ya ce, rahotannin da suka samu na farko sun nuna cewa babu wanda ya ji rauni ko kuma wata gagarumar barna da ta auku a birnin na Caracas
Wannan bala’i na girgizar kasar, an ji hucinsa har a Bogota, babban birnin Colombia, lamarin da har kai ga hukumomin yankin suka sa aka rufe filin tashin jirage na dan wani lokaci, domin a kaucewa bacin hanyar da jirgi ke tashi
Babu dai bayanai da ke nuna cewa an samu asarar rayuka ko barna a wannan girgizar kasa, sannan babu sakon gargadi da aka aike na yiwuwar aukuwar bala’in Tsunami
Firayin minista Malcolm Turnbull ya sami galaba akan ministan cikin gidan kasar da ya kalubalance shi akan shugabancin Jam'iyyar
Firayin ministan kasar Australiya Malcolm Turnbull ya sha da kyar daga wani kalubalen shugabanci da ya fuskanta cikin jam’iyyar sa ta Liberal mai ra’ayin ‘yan mazan jiya
Turnbull ya yi kira akan a kada kuri’ar zaben sabon shugaban jam’iyyar yau Talata, kwana daya bayan da yayi watsi da shirinsa na yin doka akan kudurin takaita amfani da iskar gas mai gurbata yanayi a kasar, bayan wani bore da masu tsattsauran ra’ayin jam’iyyar sa suka yi
Ministan cikin gidan Australiya Peter Duntton, wanda ya dauki alkawarin ba Turnbull cikakken goyon baya jiya litinin, shi ya kalubalanci firayin ministan a zaben
Dan majalisar dokoki daga jam’iyyar Liberal, Nola Marino ya ce Turnbull ya sami galaba akan Duntton da kuri’u 48 yayinda Duntton ya sami kuri’u 35
Duntton ya sauka daga mukaminsa a majalisar zartaswar kasar bayan da aka yi zaben ya koma a matsayin dan jam’iyya kawai, amma ana sa ran zai sake kalubalantar Turnbull akan shugabancin majalisar zuwa Alhamis
Wannan kalubalen shugabancin da Turnbull ya fuskanta na zuwa ne a yayinda ra’ayoyin jama’a akan farin jin jam’iyyar Liberal suka nuna cewa jam’iyyar na bayan jam’iyyar adawa ta Labor sosai, gabanin zaben ‘yan majalisa da za a yi a watan Mayun shekara mai zuwa
Mayakan kungiyar Taliban dake Afghanistan sun ce ba su suka kai hare hare a Kabul ba
An kai hare-haren rokoki a birnin Kabul da safiyar yau Talata, a lokacin da shugaba Ashraf Ghani ke jawabin bikin babbar sallah a wata liyafa ta musamman da aka shirya a fadarsa
Akalla roka daya ta dira kusa da fadar shugaban kasar
‘Yan sanda sun ce wasu ‘yan kunar bakin wake su 5 sun boye a bayan masallacin Eidgah inda suka harba rokoki da yawa daga can zuwa sassan garin dabam dabam
Wata majiyar jami’an tsaro ta tabbatar da cewa mayakan sun harba akalla rokoki 10 amma kafafen yada labaran yankin sun ce adadin ya zarta haka
4 daga cikin maharan sun mutu a arangamar da suka yi da jami’an tsaron yankin
Akalla dan sanda daya ya jikkata
Kafar yada labaran Tolo a Afghanistan ta fadi cewa an ga wani jirgin sama mai saukar Ungulu yana shawagi a yayinda yake auna maharan a wuraren da suka boye kusa da masallacin na Eidgah
Shugaba Ghani, wanda ya cigaba da jawabinsa a wajen liyafar, ya ce wadannan hare-haren ba zasu firgita Afghanistan ba
Ya kuma ce dama gwamnati ta shirya don aukuwar irin wannan lamarin a ranar sallah
Mai ba Shugaban Amurka Donald Trump shawarwari kan harkokin tsaron kasa, yau litinin ya bayyana yarjejeniyar nukiliyar kasa da kasa da aka cimma da Iran a matsayin, gurguwar yarjejeniya, ya kuma ce Amurka tana aiki da abokan kawancenta na kasashen Turai da nufin kara matsawa Iran lamba
John Bolton ya bayyana haka ne a wani jawabi da ya gabatar a birnin Kudus inda ya gana rana ta biyu jere da Pirai Ministan Isra’ila Benjamin Netanyahu
Bolton yace, hana Iran mallakar makaman nukiliya batu ne da yake da muhimmancen gaske, kuma dalili ke nan da ya sa shugaba Trump ya janye daga yarjejeniyar nukiliyar da aka cimma a shekara ta dubu biyu da goma sha biyar, ya kuma sake maida takunkumin tattalin arzikin da aka sawa kasar
Amurka ta hada kai da Birtaniya da China da Faransa da Rasha da kuma Jamus wajen cimma yarjejeniyar da Iran, da tayi alkawarin rage ayyukanta na nukiliya, ita kuma a saka mata da sassauta takunkuman da aka kakaba mata
Kamar Trump, Netanyahu shima yana kushewa yarjejeniyar da yace ta ba Iran sausauci mai yawa ba tare da samun wani abin kirki daga Iran ba
Gwamnatin kasar Afghanistan tace ba zata amince da tsagaita wutar da Taliban tace zata yi ba sai ta sanar da ita a hukumance
Jiya Lahadi, shugaba Asharaf Ghani ya sanar da tsagaita wuta na tsawon watanni uku da Taliban, bisa sharadin cewa kungiyar ita ma tayi haka
Majiyun Taliban sun bayyana cewa, shugabanninsu sun shaidawa kwamandojinsu su tsagaita wuta na tsawon kwanaki hudu yayin bukukuwan sallah da za a yi wannan makon, sai sai basu sanar da haka a hukumance ba
Kakakin shugaban kasa Haroon Chakhansoori ya fada yau Litinin cewa, gwamnati zata ci gaba da kai farmaki kan kungiyar Taliban sai shugabannin kungiyar sun sanar da tsagaita wuta a hukumance
Ya kuma ce wa'adin tsagaita wutar da gwamnatin ta diba zai cika a daidai lokacin da kungiyar Taliban ta fara kai farmaki
Yawan mutanen da suka mutu a yankin Kerala a kudancin India da ambaliyan ruwa ya addaba sun dara 350 yayinda wasu daruruwa suka rasa muhallansu
Yawan mutane da suka mutu a jihar Kerala a kudancin kasar Indiya ya zarce dari uku da hamsin a yayinda dubban masu aikin ceto ke ci gaba da neman mutane a yankunan da ambaliyar ruwa ta yiwa barna jiya Lahadi
Al’amarin dai ba kyau a jihar dake gabatar teku, sananiyar wajen yawon bude ido, inda kuma koguna, da madatsun ruwa suka batse a sakamakon ruwan sama kamar da bakin kwarya, yayi awon gaba da hanyoyi da kuma gidaje
Fiye da mutane dubu dari takwas sunyi hasarar matsuguninsu, yanzu suna zaune a sansanonin da aka kakkafa a jihar, al’amari kuma take tada tsoron bular anobar cututtukan da ake dauka ta ruwa mara kyau kamar kwalera da gudawa
An kara kaimin aikin ceto da taimakawa, a yayinda bala’in ya bazu, kuma ana ci gaba da samun kiraye kirayen neman taimako daga mutane da suka makale akan rufin gidajensu a kauyukan da suke cikin lungu
A wasu kauyukan ma, ambaliyar ruwan ta kai tsawon mita uku harma ta shiga cikin wasu gidaje
Jiya Lahadi girgizar kasamai karfin 6
9 ta sake aukawa tsibirin Lombok dake kasar Indonesia makonni biyu bayan wata da ta auku a yankin har ta yi sanadiyar mutuwar mutane fiye da 400
Hukumar lura da yanayin karkashin kasa ta Amurka tace, girgizar kasa mai karfin maki shidda da digo tara ta apku a tsibirin Lombok na kasar Indonesia jiya Lahadi, sa’o’i bayan aukuwar girgizar kasa mai karfin maki shidda da digo ukua tsibirin
Haka kuma an bada rahoto hucin girgizar kasa har sau biyu a lokacin da girgizar ta auku
Nan da nan ba’a samu rahoton ko wasu sun jikatta ba, to amma hukumar lura da bala’i ta kasar tace girgizar ta katse wutan lantarki a illahirin tsibirin
Tace gidaje da dama sun rushe a gundumar Sembalun a arewa maso gabashin tsibirin Lombok
Haka kuma anji duriyar girgizar kasar a tsibran Bali da Sumbawa da suke makwaptaka da tsibirin Lombok da kuma tsibirin Java (Yava) da Makassar a Sulawesi
Girgizar kasar ta jiya lahadi ta faru ne, makoni biyu bayan aukuwar wata girgizar kasa a tsibirin, har ta kashe fiye da mutane dari hudu
Rahotanni sun ce mayakan kungiyar Taliban sun mamaye wata gundumar a cikin lardin Faryab dake kudancin Afghasnistan kuma sun kama sojojin gwamnati da dama
Fadar ta yau Lahadi na zuwa ne bayan kashedin da Majalisar Dinkin Duniya ta yi a kan kaiwa ma’aikatan agaji hari a cikin kasar ya kai kashi 20 cikin dari a wannan shekara, kuma an kashe ma’aikatan agajin 23, wasu 37 suka ji rauni, yayin da aka kuma yi garkuwa da wasu 74
Gwamnan lardin Faryab, Nahgibullah Fayiq, ya fadawa Muryar Amurka cewa gundumar Bilchiragh ta huskanci hare hare kwanaki da dama kuma jiya Asabar ta shiga hannun yan ta’addan, saboda dakarun tsaron Afghanistan da aka mamaye a wurin basu samu karin taimako ba
Gwamnan yaki yin wani karin bayani a kan hali da dakarun gwamnatin ke ciki
Kafafen yada labarai na cikin gida sun ce kimanin sojojin Afghanistan 100 suka bace ba a gansu ba
Mai Magana da yawun kungiyar Taliban, yace mayakansu sun shiga gundumar ba tare da samun turjiya daga dakarun gwamnatin ba, da wani zub da jini ba
Yabon gwani ya zama dole: bayan rasuwar tsohon Sakatare-Janar na Majalisar Dinkin Duniya, Kofi Annan, ya na ta shan yabo saboda abin koyi da dama da ya yi a duniya
Jinjina da ta’aziyya na ta kwararowa daga sassa dabam-daban na duniya, game da tsohon Sakatare Janar na Majalisar Dinkin Duniya Kofi Annan, wanda ya rasu jiya Asabar bayan wata ‘yar gajeruwar jinya, ya na mai shekaru 80 a duniya
Sakatare-Janar na Majalisar Dinkin Duniya na yanzu, Antonio Guterres, ya bayyana marigayi Annan da “abin koyi wajen ayyuka na gari” ya kara da cewa, “Kofi Annan ya kasance Majalisar Dinkin Duniyar kanta, ta fuskoki dabam-dabam
Shugaban kasar Ghana, Nana Akufo-Addo ya ba da sanarwar ware mako guda na makokin abin da ya kira, “Daya daga cikin ‘yan kasa mafi shahara” sannan ya yi nuni da cewa Annan ya kasance mutumin da ya yi matukar imanin cewa, mutanen Ghana na da kokarin shata ma kansu lawali mai fa’ida da kawo cigaba
Tsohon Shugaban Amurka Barack Obama ya ce Annan ya kasance kwararren jami’in diflomasiyya mai son agazawa wanda yayi aiki tukuru a Majalisar Dinkin Duniya
Ita ma Jakadiyar Amurka a Majalisar Dinkin Duniya, Nikki Haley, ta ce Annan ya sadaukar da ransa wajen kokarin mai da duniya wuri mai cike da salama, ya na mai kare mutunci kowani dan adam
Wadannan kalaman sun yi mawafaka da na Shugaban kungiyar Tarayyar Turai Jean Claude Juncker da sauran masu fadi a ji a duniya
Hukumar kare hakkin bil adama ta Majalisar Dinkin Duniya ta caccaki zaben da aka yi a Cambodia a kwana kwanan nan, tana mai cewa ba a yi gaskiya ba kana kuma an tabka magudi, hukumar ta kuma yi kira ga gwamnati ta sako mutanen dake daure, da suka nuna adawrsu ga abin da suka kira da zaben algusu
Abin mamaki ga mutane da dama, Frai Minista Hun Sen dadadden shugaba a yankin Asia, ya sake lashe zabe a matsayin Frai ministan a watan da ya gabata
'Yan adawa sun kalubalanci zaben cewa an yi sata kana ba a yi gaskiya ba wurin fitarda sakamakon zaben
Ofishin kare hakkin bil adama na MDD ya nuna matukar damuwa ga take hakkokin bil adama a cikin lokacin zaben
Hukumar kare hakkin bil adaman tace an wargaza babbar jami’iyar adawa ta Cambodia National Rescue Party, cikin Nuwamban bara kuma madugun yan adawan na ci gaba da zaman gidan yari bisa lafin cin amanar kasa
Mai Magana da yawun hukumar kare hakkin bil adaman Ravina Shamdasani ta fadawa Muryar Amurka cewa ana tsorarata masu adawa da zaben, ana tsangwamarsu ana kuma kama su saboda fadar albarkacin bakinsu game da zaben
Tace ana yi musu barazanan cewa zasu sha wahala a wurin aiki na gwamnati kuma ba zasu samun aikin ba idan basu yi zabe ba
Tace mun samu bayanai cewa ana biyan mutane da suka yi zabe
Tace mun mika wadannan bayanai ga gwamnati kuma mun bayyana damuwarmu akai
Hukumar kare hakkin bil adama ta MDD ta yi kira ga gwamnati ta sako 'yan adawa da 'yan jarida da 'yan rajin kare hakkin bil adama da ma wasu 'yan kasar da aka dauresu saboda sun fadi albarkacin bakinsu
Shahararren dan wasan Cricket na duniya, Imran Khan ya daukin rantsuwar kama aiki a matsayin Frai Ministan Pakistan na cikon 22 a yau Asabar
Sai dai zai huskanci kalubaloli da dama da suka hada da durkushewar tattalin arziki da kuma matsin lamba dake karuwa a kan kasar ta yaki kungiyoyin yan ta’adda da ake zaton suna gudanar da ayyukansu a kasar
A cikin jawabin fara aikinsa biyo bayan zabensa da aka yi zuwa majalisar dokoki wuni guda kafin rantsar da shi, tsohon keptin wasan cricket din ya yi alkawarin tabbatar da matakan lissafi masu tsauri a kan masu yiwa tattalin arzikin kasar zagon kasa
Khan ya yi nasarar samun mulkin ne bisa ga alkaura da ya yi a lokacin yakin neman zabe, cewa za a baiwa kowa hakkinsa daidai wadeda ba kamar yanda aka saba fifta wasu a cikin kasar ba
Wadannan kalamansa na kawo sauyi da gina sabuwar Pakistan sun yi tasiri wurin samun jama’a, ciki har da mazauna yankunan birane masu ilimi, da ma matasa masu ilimi, wadanda suke kallon gwamnatocin baya da cin amanar 'yan kasa
Babbar kalubalen da wannan sabuwar gwamnatin zata huskanta shine yanda zata tsame kasar daga biyan bashin dake neman hadiye kasar
Masana tattalin arziki sun yi hasashe cewa sabuwar gwamnatin na bukatar daukar matakin gaggawar neman taimako daga hukumar lamuni ta duniya ta IMF, ta ceto kasar da kudade da zasu kai dala biliyon 14
Sai dai sakataren harkokin wajen Amurka Mike Pompeo ya yiwa hukumar lamunin ta IMF kashedi a cikin wannan lokaci ta daina amfani da kudaden harajin Amurkawa tana baiwa Pakistan ta biya basussukar da ta karbi a hannun China
Kasar Girka na farin cikin idar da shirin aiwatar da sharuddan da aka gindaya ma ta na basussukan da ta ciwo
Kasar Girka ta idar da shirin nan na aiwatar da tsauraran sharuddan bashin da aka ba ta, na tsuke bakin aljuhu
Kammala wannan shirin wani babban cigaba ne ga kasar ta Girka, to amma har yanzu da sauran jan aiki ga kasar na yadda za ta farfado da tattalin arzikinta
Ofishin Firaminista Alexis Tsipras ya bayyana bashi na karshe na makon jiya karkashin wannan tsarin da cewa shi ne abin da ya kira “karshen wani al’amari tamkar wasan kwaikwayo
Yanzu za a iya bude wani sabon babi na cigaba, da adalci da kuma bunkasar tattalin arziki
Sannu a hankali dai tattalin arzikin Girka na farfadowa, bangaren yawon bude ido ya bunkasa da kashi 17% a birnin Athens a wannan shekarar, kuma rashin ayyukan yi da yayi tsananin da ba a taba gani ba a baya, a yanzu ya fara zama tarihi
Wani Ministan kasar Turkiyya yace kasarsu ba zata yi wata-wata ba wajen maida martani nan take, muddin Amurka ta kuskura ta saka mata wani sabon takunkumi wai don ita Turkiyyar na tsare da wani Fadan kirista a hannunta
Kamfanin dillacin labaran Anadolu ya ruwaito Ministan ciniki na Turkiyya, Ruhsar Pekcan yana cewa tuni suka riga suka fara aiwatarda wannan martanin kamar yadda Kungiyar Ciniki ta Duniya (W-T-O) ta shata
A jiya ne aka ji Sakataren Baitulmalin Amurka, Steven Mnuchin ya na bayyana shirin Amurka na kakabawa Turkiya karin matakan kuntatawa idan ta ci gaba da tsare wannan fadan na Amurka mai suna Pastor Andrew Brunson, wanda yafi shekaru 20 yana zaune a can Turkiyyar, wanda kuma hukumomin kasar ke zargi da cewa shi magoyin bayan Fethullah Gullen ne, watau mutumen da Turkiyya ke zargi da cewa shine jigon kitsa makircin juyin mulkin da aka so yi a kasar a shekarar 2016
Wasu giggan tsofaffin shugabannin hukumomin tsaro sha biyu na Amurka sun yi wa shugaban Amurka Donald Trump taron dangi, suna la’antar shi kan matakin da ya dauka na soke alfarmar sani assiran kasa da ya cire wa tsohon shugaban Hukumar CIA, John Brennan a shekaranjiya Laraba
A cikin sanarwar da suka bada jiya Alhamis mai dauke da sa-hannayen tsofaffin jigogin tsaron kasar da suka hada da tsofaffin shugabannin ita kanta CIA guda shidda da wasu tsofaffin mataimakan shugabannin CIA guda biyar da kuma
wani tsohon shugaban Hukumar Tsaro ta kasa, sun ce matakin da shugaba Trump ya dauka akan Brennan da kuma barazanar daukar makamancin matakin akan wasu tsofaffin jami’ai, ba ya da wata alaka da zancen ko waye ya cancanta ya sami masaniya game da assiran kasa, illa kawai magana ce da ta shafi ‘yancin fadar albarkacin baki
A can wani gefen kuma, wani kwamandan sojan ruwa na Amurka da ya jagoranci sojan da suka kashe tsohon madugun kungiyar al-Qaida, Osama Bin Laden, ya fito fili, yana neman shi ma shugaba Trump ya soke tasa alfarmar ta sanin assiran kasar
A wasikar da ya aikawa shugaba Trump, wacce aka wallafa a jaridar Washington Post, Admiral (mai ritaya) William McRaven yace raba shi da wannan alfarmar zai kasance kamar wata “karramawa” ce da za’ayi mishi
Wani samame a cikin dare da mayakan Taliban suka kai a tungar sojoji a arewacin Afghanistan ya haddasa kisan ma’aikatan tsaro 40
Wani jami’in tsaro da bai yarda a bayyanar da sunansa ba a gundumar Baghlan, inda lamarin ya auku, ya fadawa Muryar Amurka cewa Dakarun kasar Afghanistan na rundunar ANA guda 31 da yan sanda tara suna cikin wadanda suka mutu
Wani mai Magana da yawun kungiyar ‘yan tawayen yace a lokacin harin, sun kuma kame tungayen sojoji guda biyu, sannan kuma sun hallaka sojan Afghanistan 70, koda yake sau da yawa ‘yan Taliban din sukan yi karin gishiri a duk wani adadi da sukan bada
Wannan harin na zuwa ne kwana guda bayan da Taliban ta kwace wani muhimmiyar tungar dakarun Afghanistan ta ANA a kusa da gundumar Faryab, suka kashe sojoji da dama kana suka kama wasu
A hali da ake ciki kuma, Majalisar Dinkin Duniya ta yi kashedi a yau Laraba cewa fadan da aka kwashe kwanaki ana yi a kudu maso gabashin birnin Ghanzi, ya haddasa tsananin kunci rayuwa a kan fararen hula
'Yan sandan yaki da ta’addanci a Birtaniya sun ce sun gano asalin mutumin nan da aka kama a jiya Talata bayan ya abka da mota a cikin tarin jama’a masu tafiyar kasa da masu amfani da kekuna a wajen harabar majalisar dokokin kasar dake birnin London
Sai dai kuma hukumomin basu bayyana ainihin sunan mutumin ga jama’a ba, koda yake dai sun ce dan shekaru 29 ne kuma dan kasar Birtaniya ne mai asali daga Sudan
Yanzu haka dai ana tsare da shi ne a kan zaton aikata ta’addanci da kuma yunkurin aikata kisa
'Yan sanda sun fada a yau Laraba cewa abin da binciken ya maida hankali akai shine, gano dalilin kai wannan hari da ya jikata mutane uku
An kai mutane biyu a cikin wadanda suka ji raunin zuwa asibiti domin duban lafiyarsu kuma tuni aka sallamesu
Frai ministan Birtaniya Theresa May ta rubuta a shafinta na Twitter, tana jajantawa wadanda suka ji rauni, kana ta godewa ma’aikatan ceto da suka yi gaggawar kai dauki
Shima Shugaban Amurka Donald Trump ya yi tsokaci a kan wannan hari a wani sakonsa na Twitter yana mai cewar, an sake aikata ta’addanci
Hukumomin kasar Italiya sun fada a yau Laraba cewa akalla mutane 37 suka mutu a jiya Talata bayan karyewar wata gada kan watan babbar hanyar garin Genoa
Mutane da dama sun salawanta yayin da ma’aikatan ceto ke ci gaba da neman mutanen da abin ya shafa a cikin buraguzan bangaren gadar ta yankin Morandi da ta ruguje a lokacin a wani ruwan sama mai tsanani
Rushewar gadar ta sa motoci da yawa sun abka da mitoci 45 zuwa kasa, yayin da gundayen kankaren simintin gadar kuma ya fada kan gine-ginen wasu ma’ajiyan kayan kamfunna dake karkashin gadar
A cewar hukumomin, dukkan wadanda suka mutun direbobin motocin dake kan gadar ne kuma babu wanda ke gefen gadar da ya mutu
Ministan sufuri na Italiya Danilo Toninelli yau Laraba ya dora laifi a kan kamfanin dake kula da gadar ne, yana mai cewar kamfanin bata cika aikinta da kayau ba
Toninelli yace gwamnati zata kaddamar da binciken duk sauran gadojin kasar da suka tsufa hade da hanyoyin karkashin kasa da motoci ke bi a fadin kasar
Bisa duka alamu rikicin dake tsakanin Amurka da Turkiya bai nuna alamar karewa ba, maimakon hakan ya na dada fadada ne
Babu alamar tabarbarewar dangantakar Amurka da Turkiyya ta zo karshe yayin da lamarin ke ci gaba da munana
Turkiyya ta kasance mamba a kungiyar tsaro ta NATO,kawar Amurka, wacce ke dauke da wani muhimmin sansanin sojin saman Amurka da ke Incirlik, wanda ya kasance mashigi ga tekun Bahr Aswad da dakarun sojin ruwan Amurka ke yawan amfani da shi
Shugaban Amurka Donald Trump na ta fushi da kasar ta Turkiyya, saboda wani Pastor Brunson dan Amurke da take tsare da shi hade da wasu Amurkawa da ma’aikatan diplomasiyya, a cewar Sakatariyar yada labarai a Fadar White House, Sarah Huckabee Sanders
Wata majiya ta kara da cewa akwai karin takunkumi da ake duba yiwuwar saka su akan Turkiyyan
Ita Turkiyya na zargin paston mai suna Andrew Brunson da laifin yin leken asiri, ta kuma yi mai daurin talala inda ake jiran a kai shi gaban kuliya
Shugaban rikon kwarya na ofishin jakadancin Amurka da ke Ankara, babban birnin Turkiyyar, Jeffery Hovenier, ya ziyarci Paston a jiya Talata, ya kuma nemi da a sasanta lamarin cikin lumana da adalci ba tare da bata lokaci ba
Bayan da farko ta ki amincewa jirgin mai suna Aquarius ya tsaya a gabar tekunta, Malta ta sauya matsayarta, bayan wasu kasashen nahiyar turai biyar da suka amince za su karbi bakin hauren
Kasar ta Malta ta kwantanta wannan mataki da kasashen suka dauka, a matsayin manuniya ga irin shugabanci na-gari da kuma hadin kan kasashen nahiyar ta turai
Daga cikin ‘yan gudun hijrar da kasashen na nahiyar turai za su karba, har da wadannan 141 da jirgin na Aquarius ya ceto, da kuma wasu 114 da kasar ta Malta ta ceto a tekun Meditareniya a ranar Litinin
Sauran kasashen na nahiyar ta turai da suka amince za su karbi wasu daga cikin bakin hauren, sun hada da Jamus, Luxemburg, Portugal da Spain, yayin da sauran za su ci gaba da zama a kasar ta Malta
Dubban mutane ne daga yankin kudu da hamadar sahara, da kasashen Syria da Afghanistan suke kokarin su bi ta kan tekun mediterranean duk shekara domin tserewa yake yake, da ta'addanci da talauci domin samun rayuwa mai inganci a turai
Cikin shekaru 15 da suka gabata wannan ne karon farko da wata shugabar kasar Taiwan ta ziyarci kasar Amurka lamarin da tuni China ta yi Allah wadai dashi tana cewa ba za ta amince da duk wani yunkurin samar ma kasar Taiwan 'yancin kai ba
A wannan makon ne shugabar Taiwan take ziyarar birnin Los Angeles, wanda zai kasance karon farko a cikin shekaru 15, da wata shugabar Taiwan za ta yi magana a bainar jama'a a Amurka, a wata alamar kara karfin dangantaka tsakanin hukumomin Amurka a Washington, da takwarorin su dake birnin Taipei
Shugaba Tsai Ing-Wen, ta gana da wakilan majalisar dokokin Amurka, da 'yan Taiwan dake Amurka a ranar Litinin da jiya Talata, lamari da ya sa China a hukumance ta fadawa Amurka rashin jin dadinta
China tana daukar Taiwan a zaman wani lardin kasar da ya fandare
Wakili a majalisar wakilan Amurka Brad Sherman, wanda jigo ne a kwamitin kula da harkokin ketare shiyyar asiya da yankin Pacific a majalisar, ya gayawa Muryar Amurka cewa, yana fatar wani lokaci nan gaba shugaba Tsai za ta kawo ziyara nan birnin Washington
Jiya Talata, ofishin China mai kula da Taiwan, ya sake nanata rashin amincewar sa ga duk wani yunkuri na goyon bayan Taiwan ta sami 'yancin kai
Komi ya tsaya cik a kasar Zimbabwe yayinda ake jiran hukumcin kotu akan  zaben shugaban kasar da aka gudanar a watan da ya gabata, wanda shine karon farko ba tare da tsohon shugaba Robert Mugabe ba
Wata kotu ta dage bikin rantsar da Emmerson Mnangagwa har illa masha Allah saboda ta kalubalance sakamakon zaben da aka yi ranar 30 ga watan Yulin da ya gabata​
Everson Wishi, wani dan jam’iyyar ZANU-PF ne, ya ce “Jam’iyyar MDC ta garzaya kotu don kotun ta dakatarda rantsar da Mnangagwa a matsayin shugaban kasa
A lokacin yakin neman zabensa, jagoran jam’iyyar MDC, Nelson Chamisa yayi barazanar hana ruwa gudu a kasar idan har bai ci zabe ba, to a ganina abinda yake yi kenan yanzu
Hadakar Jam’iyyar adawa ta MDC ta ce dan takarar ta, Nelson Chamisa, wanda ya sami kashi 44 cikin dari na kuri’un da aka kada a hukumance, shine ya lashe zaben
Wakilai masu sa ido na kasa-da-kasa sun yaba da yadda aka gudanar da zaben cikin lumana amma kuma sun nuna damuwa akan yanayin da aka gudanar da yakin neman zabe da zaben kansa
Mayakan Taliban sun kwace wani sansanin sojoji a arewacin Afghanistan sun kuma kashe sojoji dayawa tareda yin awon gaba da wasu
Kwace sansanin Chenaya a gundumar Gomarcha dake lardin Faryab da aka yi a daren jiya litinin na zuwa ne bayan kwanaki biyu da aka kwashe ana gwabza kazamin fada
Jami’ai sun ce mayakan sun sami nasarar kwace sansanin ne bayan da sojojin dake fafatawa da su suka kasa samun taimako ta kasa da ta sama, makamai da wasu kayayyakin su kuma suka kare
Jami’an soji da na gwamnatin yankin sun tabbatarwa muryar Amurka yau Talata cewa, 40 daga cikin 70 na sojojin da aka girke a sansanin, sun mika wuya ga mayakan Taliban
Jami’an suka kuma ce ta yiwu an kashe sauran sojojin ko kuma sun tsere zuwa tsaunukan dake yankin a lokacin fadan
Kwace sansanin Chenaya na zuwa ne bayan da jami’an tsaron Afghanistan, tare da taimakon hare-hare ta sama daga dakarun Amurka, da kuma shawarwari daga kwararru, suka taimaka wajen kwato birnin Ghazni mai muhimmanci a kudu maso gabashin yankin bayan wani kazamin fada da ‘yan Taliban
‘Yan sanda a birnin London sun ce wani mutum ya afka cikin wani gungun masu tafiya da kafa da mota kafin ya banke wasu shingaye dake wajen ginin majalisar dokokin Burtaniyya yau Talata, wasu mutane sun jikkata sakamakon hakan
Hukumomi sun ce jami’an tsaro sun kama mutumin da ya tuka motar bisa zargin aikata laifin ta’addanci
Sun kuma ce babu wani dake cikin motar kuma babu wasu makamai a cikin ta
Hukumomin sun kuma bayyana cewa shekarun mutumin na haihuwa zasu kai 20 da wani abu
“Wannan lamarin na nuna cewa da-gangan aka aikata harin, amma dalilin sa ne bamu sani ba, “a cewar mataimakin kwamishinan birnin London Neil Basu, a lokacin da ya ke magana da manema labarai
Basu ya kara da cewa, mutumin da ake zargi ba ya ba ‘yan sanda hadin kai a kokarin da suke yi na tantance ko shi wanene da kuma masabbabin abinda ya aikata
Ya kuma ce bisa bayanan da masu bincike suka samu ya zuwa yanzu, mutumin bai taba yin wani abu da zai sa hukumar leken asiri ko ta yaki da ta’addanci su san da zaman shi ba
Akalla mutane 11 sun mutu a yayinda bangaren wata gada da motoci kusan 10 ke kanta, ya ruguje yau Talata a lokacin wani ruwan sama kamar da bakin kwarya a arewacin birnin (jenowa) Genoa, kamfanin dillancin labaran kasar Italiya ne ya bayyana haka, inda ya ambaci ma’aikatar cikin gidan kasar
Ministan sufurin kasar, Danilo Toninelli ya ce yana bibiyar lamarin da za a kira mummunan bala’I cikin fargaba
Wani ganau ya fadawa gidan talabijin din Sky Italia cewa ya ga motoci 8 zuwa 9 akan gadar a lokacin da ta ruguje, abinda ya ce tamkar tashin duniya ne
Kamfanin dillancin labaran ANSA ya bayyana cewa hukumomi na ganin rashin ingancin gadar da aka gina a shekarar 1960 kuma aka yi mata gyare-gyare a shekarar 2016 ne ya janyo rugujewar ta
Jiya Litinin mahukumtan Afghanistan suka tabbatar cewa dakarun kasar 100 ne suka rasa rayukansu kana fararen hula kimanin 30 su ma suka sheka lahira a yakin da suke gwanzawa a garin Ghazni
Mahukuntar kasar Afghanistan sun tabbatar jiya littini cewa fadan da aka kwashe kwanaki 4 ana gwabzawa da ‘yan tawayen Taliban a ciki da wajen garin Ghazni dake kudu maso gabashin kasar yayi dalilin mutuwar jamia’an tsaron kasar har su 100 da kuma wasu farar hula su 30
Minisatan tsaron kasar Janar Tariq Shah Bahrami yace sojojin gwamnati dake da goyon bayan sojojin taron dangi dake yaki ta sama sunyi nasarar kashe sojojin sa kai har kusan 200 ciki ko harda da Larabawa,da ‘yan Checheniya, dama ‘yan Pakistan
Bahrami ya lashi takobin ganin an kawo karshen wannan al’amari a cikin babban birnin kasar nan da ‘yan kwanaki, domin za a kakkabe duka ‘yan Taliban cikin babban birnin kasar
Sai dai mai Magana da yawun Taliban din Zabuhullah Mujahidin nan take yayi watsi da wannan sanarwan ta minstan tsaro yana cewa ai sojojin sa kai sun riga sun kewaye sojojin Afghanistan a wasu sassan babban birnin kasar
Sai dai kawo yanzu ba a tantance gaskiyar wannan sanarwan ta ‘yan tawaye daga wata kafa ta fisabilillahi ba, domin sau tari suna kara gishiri game da nasarar da suka samu a lokacin yaki
A yau litinin ne wadansu na kusa da Wani tsohon Farfesa dan kasar China wanda jami'ai suka yi awon gaba da shi a lokacin da ake tattaunawa da shi kai tsaye a gidan talabijin din sashen Mandarin na Muryar Amurka kusan makonni biyu da suka wuce, suka shaida wa muryar Amurka cewa, ya samu damar komawa gida karkashin matsanancin tsaro
Sun Wenguang mai shekaru 84 ya shaidawa abokan sa cewa, bayan da aka tsare shi a ranar 1 ga watan Agusta an kai shi wurare da dama, ciki har da wani katanfaren gida dake kan tsaunin Yanzi a yankin sojoji na Jinan, da wani hotel dake garin Jinan a Gabashin China, kasar shi ta haihuwa
An kaishi wurare hudu inda kowanne yake kwana daya zuwa kwanaki biyu karkashin tsaro
Bayan da aka yi Magana dashi a yau, abokan sun ce ya umarce su da su kira Muryar Amurka su shaida musu cewa, ya koma gida cikin koshijn lafiya
Sun kara da cewa Wenguang ya shaida musu yadda jami’an tsaro suka bincike gidan shi suka kuma dauke duka wayoyin tarho da na tafi da gidanka da na’urar komfutar sa
An kuma toshe shafukan sa na sada zumunci bisa ga cewar abokansa
Muryar Amurka tayi kokarin Magana da Wenguang a yau din nan, amma abin ya ci tura, jami'an China kuma sun ki su ce komai akan lamarin
Farfesan ya koma gida bayan da tsofaffin daliban jami’ar Shandong dake China inda ya koyar sheekaru da yawa da suka wuce, suka rubuta budaddiyar wasika ga jami’an, inda sukai kira ga makarantar da ta tabbatar da cewa yana cikin koshin lafiya da kuma ‘yanci
Har yanzu babu tabbasa akan wanda yake da cikakken ikon garin Ghanzi a Afghanistan saboda bangarorin biyu na ci gaba da arangama jefi jefi
Arangama jefi jefi sun ci gaba da faruwa jiya Lahadi kwana uku a jere ke nan domin mamaye birnin Ghanzi dake kudu maso gabashin kasar Afghanistan, a yayinda aka samu ikirarin da suka sabawa juna akan ko gwamnati ce ko kuma yan Taliban ne ke iko da muhimman wurare
Hafsan sojojin kasar Janaral Mohammed Sharif Yaftail, ya fadawa wani taron ‘yan jarida jiya Lahadi a birnin Kabul cewa, sojoji suna maida martanin fatattakar yan Taliban daga birnin
Janaral Yaftail ya ce sojoji ke iko da muhimman wurare a Ghazni ciki harda ofishin gwamnan lardin da hedkwatar da yan sanda da gidan yari da kuma ofishin hukumar liken asirin kasar
Jami’an asibiti da mazauna birnin dake arcewa sun fadawa yan jarida cewa an kai fiye da gawarwakin sojoji da yan sanda Afghanistan dari asibiti, kuma asbitin na da karancin wuren adana gawarwaki
Kungiyar yan ta’addan Taliban sun mamaye birnin Ghazni, wani gari mai tazarar kilomita 150 daga kudu maso yammancin Kabul a daren Alhamis
Mummunan fada ya ci gaba tsakanin kungiyar yan ta’addan da jami’an tsaron gwamnati har zuwa safiyar yau jumu’a
A wani lokaci, duka bangarorin biyu suna fada ne a tsakiyar garin kusa da wani ginin gwamnati mai muhimmanci, wanda ya hada da ofishin gwamna da cibiyar tsaro ta kasa, da cibiyar bincike ta Afghanistan a cewar mazauna wajen da wani jami'in gwamnati Amanullah Kamrani
Gwamnati ta tura mayaka na musamman na Afghan wadanda suka taimaka wajen kora 'yan Taliban bayan gari a cewar janar Farid Mashal, babban jami’in 'yan sandan yankin
Duk da haka yace yan ta’addan suna samun mafaka a cikin gari, wanda ke sa aikin 'yan sanda yana zama mai wahala
Mazauna garin sun ce fadan ya ci gaba a wasu bangarorin garin musamman a unguwa ta biyu
Kungiyoyin agaji na kasa da kasa sun fusata tare da yin Allah wadai da harin da Saudiyya ta jagoranta akan kasar Yamal wanda ya hallaka akalla mutane 43, akasarinsu yara ne a yankin 'yan Houthi dake tawaye
Kungiyoyin da ke gudanar da ayyukan agaji irin su Save the Children, da Doctors Without Borders, suna ci gaba da nuna matukar fushinsu tare da yin Allah wadai da dakarun da Saudiyya ke jagoranta wajen kai hare-hare akan ‘yan tawayen Houthi, wadanda suka halaka akalla mutum 43 a ranar Alhamis a Yemen, wadanda aksarinsu kananan yara ne
Akalla mutum 60 ne suka jikkata bayan ga wadanda suka mutu
Daya daga cikin makaman masu linzami da aka harbo, ya fada akan wata motar bas dauke da kanana yara yayin da suke komawa gida daga wani yawon shakatawa da makarantarsu ta shirya
Hotunan talbijin, sun nuno kananan yara a asibiti jina-jina, wadanda sanadiyar dimuwar da suka shiga har ta sa har ba sa iya kuka, yayin da wasu ke ta birgima a kasa suna jiran a kai musu dauki
Amurka dai na goyon bayan dakarun da Saudiyyan ke jagoranta, wadanda ke kaikaitar ‘yan tawayen Houthin na Yemel da ke samun goyon bayan Iran
Mai magana da yawun ma’aikatar harkokin wajen Amurka, Heather Nauert, ta ce “sun yi na’am da suka ce za su binciki wannan lamari, kuma suna samun hadin kansu
Girgizar kasa mai karfin maki 6
2 ta sake aukuwa a Lombok da Bali cikin kasar Indonesia lamarin da ya jefa mutane cikin dimuwa
Wata girgizar kasa mai karfin maki 6
2, ta fadawa yankin Tsibirin Lombok da Bali na kasar Indonesia a jiya Alhamis, lamarin da ya sa mutane suka shiga cikin yanayi na dimuwa, bayan girgizar kasar da ta auku a ranar Lahadi a yankin, wacce ta halaka sama da mutum 300
An ga jama’a a filin tashin jirage na kasa da kasa da ke yankin Bali, suna ihu suna gangarawa ta matattakala mai amfani da lantarki, tare da yin gujeguje a babban dakin jira na filin tashin jiragen
Jami’ai sun ce tushen burbushin girgizar kasar akan doron kasa ne, kuma babu barazanar aukuwar bala’in ambaliyar tsunami
Yayinda ake tsoron Falasdinawa da Israila na gaf da fadawa cikin yaki , kungiyar Hamas da Israila din sun cimma yarjejeniyar tsagaita wuta kamar yadda Firai Ministan Israila ya fada jiya bayan ya gana da jami'an tsaron kasarsa
Jami’an Falasdinu sun ce kungiyar Hamas da ke mulkin yankin Gaza, ta cimma wata yarjejeniyar tsagaita-wuta da Isra’ila, a daidai lokacin da bangarorin biyu ke gab da fantsama cikin yaki
Gidan talbijin mallakar Falasdinawa da Hamas, ya ce an cimma wannan matsaya ce bayan shiga tsakanin da Masar da wasu shugabannin yankin suka yi
Wani jami’in Falasdinu ya fadawa kamfanin dillancin labarai na Reuters cewa, bangarensu zai mutunta wannan shirin tsagaita wuta, muddin dai Isra’ilan ita ma ta yi hakan
Ita dai Isra’ilan ba ta ambaci cewa an cimma wata matsaya da Hamas ba, amma dai wani jami’inta da ya nemi kada a fadi sunansa, ya musanta cewa an cimma wata matsaya
A jiya Alhamis, Firai Ministan Isra’ila Benjamin Netanyahu, ya gana da jami’an tsaron kasar, bayan da Isra’ilan da Hamas suka kwashe kusan daukacin dare, suna harbawa juna makaman roka
A taron ya kara bai wa dakarun kasar umurnin su dauki tsauraran matakan tsaro akan tsageru, sannan a kara yawan dakarun kasar a kan iyakar Isara’ila da Gaza
Wasu sabbin bayanai da hukumar leken sirri na kasar Amurka ta fitar sun nuna cewa tsararan matakan da ake dauka aakn kungiyar ISIS da zummar ruguzata na samun galaba
Wasu sabbin bayanai da hukumar tattara bayanan sirrin Amurka ta kididdige, sun nuna cewa tsauraran matakan da ake dauka na ruguza kungiyar IS a Afghanistan, na samun nasara a wasu yankunan kasar, sai dai kuma duk da haka, an gaza kawar da tushen kungiyar baki daya a kasar
An yi kiyasin cewa, reshen kungiyar IS na Khorasan na da mayaka sama da dubu daya, wadanda aksarinsu ke kudancin Lardin Nangarhar, inda wani adadi kadan daga cikinsu ke gudanar da ayyukansu a gabashin Lardin Kunar da ke kasar
Daga cikin wadanda suke ci gaba da mubaya’a ga kungiyar ta IS mai da alama mai bakar tuta, akwai ‘yan kasar ta Afghanistan da wasu mayaka daga Pakistan da Uzbekistan, a cewar wani babban jami’in yaki da ayyukan ta’addanci yayin wata hira da ya yi da Muryar Amurka
Ya kara da cewa an yi ammanar cewa, wasu mayakan reshen kungiyar ta IS na Khorasan na kai hare-hare a Pakistan
Yayin da jami’an tsaro da na tattara bayanan sirri a Amurka ke gargadin cewa ya kamata a yi hattara da adadin mayakan, lura da cewa, kididdigar mayaka ‘yan ta’adda, ta sha banban da yadda kimiyya ke fayyace abu, adadin ya nuna cewa reshen kungiyar IS na Khorasan, na kirkiro da dabarun kaucewa yunkurin da Amurka ke yi na kawar da kungiyar ta IS
Ba duka 'yan bangaren adawa suka amince da abun da yarjejeniyar ta kunsa ba amma sun tabtaba hannu nsu ciki saboda a samu zaman lafiya a kasar ta Sudan ta Kudu
Wasu daga cikin jam’iyyun siyasa na bangaren ‘yan adawa a Sudan ta Kudu, wadanda suka rattaba hannu a wata yarjejeniya da aka kulla a Khartoum, sun ce sun dauki wannan mataki ne saboda a samu wanzuwar zaman lafiya, duk da cewa ba su amince da wasu sharruda da ke kunshe a matsayar da aka cimma ba
Kungiyar raya kasashen gabashin Afirka ta IGAD, ta fitar da wata sanarwa a jiya Talata, inda ta ce masu shiga tsakanin da suka hada da shugaban Sudan, Omar Al Bashir, za su ci gaba da shimfida hanyoyin tattaunawa, har sai an rattaba hannu a wata yarjejeniyar zaman lafiya mai dorewa
Gabanin takunkumin da Amurka za ta kakabawa Iran, kamfanonin Faransa na ficewa daga kasar ta Iran yayinda na China kuma ke kokarin maye gurbinsu
Ga dukkan alamu, China na shirin maye gurbin kamfanonin Faransa masu kera motoci, wadanda suka dakatar da aikace-aikacensu a Iran gabanin shirin Amurka na sake maido da takunkumin karya tattalin arziki akan kasar ta Farisa
Akwai kuma yiwuwar, wannan mataki da Chinan ke so ta dauka, ya sake haifar da wata ‘yar-tsama tsakanin hukumomin Washington da Beijing, matakin da zai sake dagula takaddamar cinikayya da kasashen biyu ke ta hura hanci akai
Kamfanin kera motocin Renault na Faransa, wanda kashi 8 cikin 100 na motocin dake Iran shi ya kera su, inda Iran din ce ta 12 a girman kasuwar sayen motoci a duniya, ya bayyana a watan da ya gabata cewa, zai bi sahun kamfanonin sama da 100 da suka janye daga Iran, gabanin takunkumin Amurka da ya fara aiki a ranar Talata, duk da cewa kamfanin na Renault ba ya kera mota a Amurkan
Kamfanin Peugeot ya bayyana shirinsa na ficewa daga Iran a watan Yuni, kamfanin da ke samun kashi 34 cikin 100 na cinikin mota da ake yi a kasar, inda ya kan sayar da motoci dubu 500 a duk shekara
Shugaban na Amurka ya ce tun bayan da ya fidda kasarsa daga yarjejeniyar makaman nukiliya da Iran, Tehren ta cigaba takala
Amurka ta sake sanya takunkumin karya tattalin arziki akan Iran wanda a baya ta taba sanyawa don hurawa kasar lamba akan takaita shirin ta na Nukiliya, amma daga baya aka dage a karkashin wata yarjejeniya da aka cimma a shekarar 2015
Shugaba Donald Trump ya sha sukar wannan yarjejeniyar ya kuma fidda Amurka daga ita watanni 3 da suka gabata, abinda ya janyo sake maida takunkumin wanda ya fara aiki a daren jiya litinin
Trump ya rubuta a shafin sa na twitter yau Talata cewa “an sake sanya takunkumi akan Iran a hukumance
” Wannan shine takunkumi mafi tsanani da aka taba sanyawa, kuma a watan Nuwamba matakin zai kara tsanani
Duk mai huldar kasuwanci da Iran ba zai yi wata harkar kasuwanci da Amurka ba
kwanciyar lafiyar duniya kawai mu na ke buakata, ba wani abu ba, a cewar Trump
Takunkumin da aka sanya zai auna bangaren kamfanonin motocin Iran, da harkar kasuwancin gwal, da wasu abubuwan masu martaba na kasar, da kuma harkokin kudaden kasar
Yaki a fannin kasuwanci tsakanin Amurka da China na kara ta'azzara saboda China ma ta mayar da martani bisa ga karin kudin fito da Amurka ta yi inda ita ma ta kara akan kayayyakin dake shigowa kasarta daga Amurka
Kafar yada labarai ta kasar China ta mayar da martani akan matakin harkokin kasuwancin da shugaban Amurka Donald Trump ya dauka game da Chinan ta wasu hanyoyi daban
Sailin da kasar ta China ke tir da matakin da shugaban na Amurka ya dauka , ta yi anfani da kafar yada labaran ta domin kwantar da hankulan ‘yan kasuwanta, kana ta bayyana damuwarta akan irin yadda hakan zai yi tasiri ga tattalin arzikin ta
A shafin bayyana ra’ayin jaridar nan da ake kira PEOPLE’S DAILY,ta bayyana cewa kara kudin fito ta hannu guda kuma a bangare guda gwamnatin ta Trump tana bukatar a sasanta, wannan tamkar bayar wa da hannun dama ne kuma a karbe da hannun hagu
Jaridar taci gaba da cewa sai dai duk a karshe kasar ta China za ta yi galaba kan wannan tsarin na munafunci da Amurka ke tsarawa
Haka kuma China ba za ta mika wuya ga wannan barazanar ba
Yanzu haka dai kwanan nan China ta kara labta wani karin harajin da yakai kashi 25 akan kayayyakin da kudin su ya kai har dala biliyan 60 na kayayyakin Amurka
Wannan mayar da martAni ne ga shirin da gwamnatin shugaba Trump ta shirya na karin kashi 25 akan kayayyakin kasuwanci na dala biliyan dari 2 na kasar China da ake shigowa dasu Amurka
Yan sanda a Bangladesh sun ce sun kama Shahidul Alam, wani sanannen mai daukar hoto, akan irin sakonnin da yake sanyawa a shafin Facebook da wasu shafukan sada zumuncin gameda zanga-zangar da dalibai suka yi a Dhaka, babban birnin kasar, inda suke yin kira akan a aiwatarda dokokin hanya, a kuma kara kiyaye masu tafiya a kasa a kusa da makarantu
Moshiur Rahman, wani dan siyasa, ya fadawa kamfanin dillancin labaran AFP cewa an kai Alam ofishin ‘yan sanda da safiyar yau litinin kuma an yi mashi tambayoyi akan ba kafafen yada labarai dabam dabam bayanan karya, da kuma yin kamalan tada husuma
Rahaman ya ce za a dauki matakin doka akan mai daukar hoton
A kalla ‘yan sandan farin kaya 30 ne suka kama Alam a gidansa da yammacin jiya Lahadi
Masu zanga-zangar sun cigaba da yin arangama da ‘yan sanda jiya, rana ta takwas da fara zanga-zangar, a kokarin da suke yi na neman a gyara dokokin hanya da kare rayukan masu tafiya a kasa
Haka kuma wasu ‘yan bindiga sun kaiwa wata mota dake dauke da jakadan Amurka a Bangladesh, Marcia Bernicat hari da yammacin ranar Asabar, amma babu wanda ya jikkata a harin
Sakataren ma'aikatar harkokin wajen Amurka, Mike Pompeo yace tilas kasar Iran ta fara nuna abinda ya kira "abinda ya dace da kasa,'' yayin da Amurka ke kokarin sake kakabawa Terhan takunkumi
Pompeo ya gayawa manema labarai jiya Lahadi cewa , wannan ya shafi yaddda al'ummar kasar Iran bata jin dadin gwamnatinta kuma shugaba Trump ya fayyace haka karara
Muna son alummar Iran su kasance sun da murya mai karfi kan wanda zai zama shugaban su
Ya ce fadar White House zata bada cikakken bayani yau Litinin nan kan takunkumin da za'a sanya wanda kuma zai fara aiki gobe Talata kan kamfaninnikan Iran, da suka hada da kamafonin kera motoci, gwal, kwal da karafu
Ya kara da cewa, ba za'a bar Iran ta kara sayan jiragen Amurka ko na igila ba
An kuma ba daidaikun al'umma da kuma harkokin kasuwanfci dake hulda da wadannan kamfanonin wa'adin kwanaki casa'in su dakatar da ayyukan su
Iran ta sha musunta cewa tana gudanar da ayyukan nukiliyarta da nufin kera makaman nukiliya
An fara kokarin dauke fiye da mutane 1,000 da suke yawon bude ido daga wani tekun Indonesia kwana daya bayan wata girgizar kasa da ta auku, ta kashe akala mutane casa'in da takwas, tare da raunata fiye da mutane 200
Hukumar nazarin yanayi ta Amuraka tace girgizar kasar ta kai karfin maki bakwai, kuma ta afku ne a kimamin kilomita goma da rabi a arewacin tsibirin Lombok
Haka kuma an ji duriyarta ko kuma hushinta a tsibirin Bali da Sumbawa da kuma wasu yankunan gabashin Java
Mai magana da yawun hukumar shawo kan matsalar bala'oi Sutopo Purwa Nugroho ya fadawa manema labarai cewa, barnar tayi muni ainun, kuma ana cigaba da kokarin gano mutane tare da dauke mutane daka tekun
Ya kara da cewa agajin da suke amfani da shi yayi kasa sosai
Abin da aka fi bukata a wannan lokacin, shine, ma’aikatan lafiya,da magunguna, da abinci, mussamam ma abincin da za’a iya amfani da shi yanzu
Muna bukatar su da yawa saboda mutane da dama sun zama kamar yan gudun hijira kuma sun bazu ko ta ina a yankin
Nugroho yace ana kyautata addadin mutanen da suka mutu zai karu, yayin da tawagar su ke cigaba da gano mutane a yakunan da abin ya shafa
’’ Ya ce a cikin waddanda suka mutu babu wandada suka zo yawon bude ido
Mutane fiye da casa'in ne suka rasa rayukansu kana wasu dubbai suka yi asarar muhallansu sanadiyar wata mummunar girgizar kasa da ta addabi wani tsirin Lombok dake kasar Indonesia
Akalla mutane casa’in da daya sun mutu, daruruwa kuma sun ji rauni a sakamakon girgiza kasa mai karfin gaske data faru a tsibirin Lombok na kasar Indonesia jiya Lahadi, ta dan hadasa gargadin hadarin teku al’amari daya sa mazauna tsibirin da yan yawon bude ido suka arce zuwa tituna
Hukumar nazarin yanayi ta Amura tace girgizar kasar ta kai karfin maki bakwai, kuma ta apku ne a kimamin kilomita goma da rabi a arewacin tsibirin Lombok
Haka kuma an ji duriyarta ko kuma hushinta a tsibirin Bali da Sumbawa da kuma wasu yankunan gabashin Yava
Jami’ai da shedun gani da ido sunce girgiza kasar ta katse wutar lantarki a wasu yankunan birnin da dama, kuma an kwashe majinyata daga babar asibitin yankin
Sun Wenguan, wani farfesa ne da ya yi ritaya daga wata jami’a a lardin Shandong dake arewa maso gabashin China, wanda ga dukkan alamu hukumomin China suka tsare shi yayin da yake wata hira tarho da Muryar Amurka a makon da ya gabata
A halin yanzu an fidda shi daga wani otal din sojoji inda ake tsare da shi zuwa wani wurin da ba a sani ba, a cewar wani jami’in otal da yake hira da sashen harshen China na Muryar Amurka da safiyar yau Lahadi
A ranar Alhamis wata majiya ta fadawa Muryar Amurka cewa ana tsare da farfesan mai shekaru 84 a duniya a tsaunin Yanzi dake yankin Jinan na sojojin kasar
An kama farfesan ne a ranar Laraba yayin da yake bada ra’ayinsa a kan shirin telbijin Muryar Amurka na harshen China, inda ya caccaki manufofin gwamnati a kan harkokin waje da na diflomasiyarta game da Afrika
A cikin hirar Sun ya fadawa Muryar Amurka cewa hukumomi na kokarin karya kofarsa su shigo masa a cikin gida domin su hana shi sukar gwamnati
A hira da wata majiyar ta otal, wakilin Muryar Amurka ya gano hukumomi sun fitar farfesan daga inda ake tsare da shi kwanaki biyu da suka wuce zuwa wani wuri da ba a sani ba
Hukumomin China sun ki bada bayani a kan dalilin tsare farfesan
Muryar Amurka ta yi kokarin tattaunawa da ofishin hulda da jama’a na ma’aikatar harkokin wajen China domin jin ta bakinsu, amma lambar salula da jama’a ke kirar ma’aikatar akai na rufe kana kuma ba a daukar wayar tarhon
Rigimar Amurka da kasar Turkiyya dai na dada kazancewa ta yadda kasar Turkiyya ta mai da martani kan Amurka wacce ta kakaba ma ta takunkumi saboda cigaba da dauri wani pastor ba-Amurke kan zargin ta'addanci
Shugaban Turkiyya Recep Tayyip Erdogan, jiya Asabar ya ba da sanarwar daukar matakan ramuwar gayya kan Amurka, sanadiyyar kakaba takunkumin da Amurka ta yi ma wasu Ministocin Turkiyya biyu saboda cigaba da daure wani Pastor ba-Amurke
Erdogan ya bayyana wadannan matakan ne yayin da yak e jawabi a wani taron jam’iyyar mata a birnin Ankara
Ya ce, “Mun kai zuciya nesa har zuwa yammacin jiya
Yau ina bayar da umurnin kama kaddarorin Sakataren Harkokin Shari’ar Amurka da kuma Sakataren Cikin Gida a kasar Turkiyya,” a cewar Erdogan
Erdogan ya kara da cewa, “Masu ganin kamar za su iya sa Turkiyya ta tsorata ta wajen furta kalaman barazana da kuma kakaba takunkumi marasa kan gado lallai ba su san kasar Turkiyya ba
Dambarwar siyasar kasar Benizuwaila dai ta dau wani sabon salo mai ban tsaro bayan da aka auna Shugaban kasar da wasu 'yan mitsi-mitsin jiragen sama da ke dauke da bama-bamai
Shugaban kasar Venezuela Nicolas Maduro ya tsallake rijiya da baya, a wata tarwatsewar da wasu ‘yan mitsi-mitsin jiragen sama biyu marasa matuka su ka yi daura da inda ya ke karanta jawabinsa ga kasar ta gidan talabijin a birnin Caracas jiya Asabar
Hotunan talabijin sun nuna yadda Shugaba Maduro da sauran jama’ar da ke wurin su ka kadu yayin da ake ta jin karar fashe-fashe
‘Yan dakikoki kadan sai aka ga su kansu sojoji na ta-kai ta-kai
Rahotanni na nuna cewa sojoji akalla 7 ne su ka ji raunuka
Daga bisani Ministan Yada Labaran kasar ya yi jawabi ta gidan talabijin na kasar inda ya jaddada cewa Shugaba Maduro na nan lafiya lau, kuma ya na kan halartar wani taron jami’an gwamnatinsa, a yayin da ake kan jinyar wadanda su ka ji raunuka
Kasar Venezuela dai na fama da mummunar dambarwar siyasa da ta tattalin arziki
Hukumomi a kudancin Afghanistan sun fada a yau Asabar cewa sadarwa ta yanke tsakaninsu da wasu sojoji biyo bayan wani samame da kungiyar Taliban ta kai a wata tungar soji a lardin Uruzgan
Mai magana da yawun rundunar sojojin Afghanistan ya fadawa Muryar Amurka cewa wata mummunar fada ta barke, biyo bayan mummunar harin da 'yan ta’addan suka kai a gundumar Chinarto
Kanal Yahaya Olawee yace a na ci gaba da gwabza fada a wurare da dama, amma dai zai yi karin bayani nan gaba
A lokacin dabam dabam, babban 'yan sandan gundumar ya fadawa Muryar Amurka cewa sojoji dari na dakarun Afghanistan ne aka jibgesu a tungar, amma yanzu haka ba a san inda suke ba, bayan harin da Taliban ta kai a wurin
Akhtar Mohammad ya kyautata zaton sojojin sun bada kai ne ga 'yan ta’addan, kuma ya tabbatar da 'yan ta’addan sun rusa tungar sojin
Wani kakain 'yan ta’addan Qari Yousaf Ahmadi, yace wadannan manyan hare haren Taliban ta kai, sun yi kaca kaca da tungar dakarun Afghanistan kuma sun kashe sojoji 55 kana suka kama wasu guda shida
Ana ci gaba da tantama akan sahihancin zaben kasar Pakistan mako guda bayan zaben da aka gudanar a kasar, inda fitaccen dan wasan cricket da ya shiga siyasa Imran Khan ya yi ikirarin nasara
Wasu daga cikin shuwagabanin manya manyan jam’iyyun siyasan sun hadu tare da wasu jami’iyyun a babban birnin na Islamabad don nuna rashin amincewarsu da zaben da suka ce an tafka magudi
Duk da haka sun ce zasu yi aiki a majalisar su kuma fiddo nasu dan takarar don yayi takara da Khan a matsayin firam minista
Ba zamu amince da sakamakon wannan zaben ba da kuma hukumar zaben a cewar Sherry Rehma, wata shugabar jami’iyyar Pakistan people party, jami’iyyar firam ministan da aka kashe Benazir Bhutto
Zamu ci gaba da zanga zanga akan wannan sakamakon zaben a ciki da wajen majalisa
Kasar China a yau juma'a tayi gargadi akan maka haraji akan sababbin kayan Amurka na kimanin dala biliyan sittin har idan gwamnatin Trump, ta ci gaba da barazanar ta ta kwannan akan cinikayya
Ma'aikatar ciniki tace harajin da aka saka na kashi biyar cikin kashi dari zuwa kashi ashirin da biyar cikin dari a fiye da kayan Amurkadubu biyar da dari biyu an kimanta ne, kuma China tana da 'yancin maida martani a yakin cinikayya tsakanin manyan kasashen duniyar biyu
Gargadin china ya zo ne jim kadan bayan Sakataren harkokin wajen Amurka Mike Pompeo ya hadu da Ministan harkokin wajen China Wang Yi a Singapore
Basu yi Magana da manema labarai ba bayan ganawar, an kuma bukaci manema labarai da su fita daga dakin kafin taron
Jiya alhamis, ministan harkokin wajen China ya gaya ma manema labarai cewa Amurka na bukatar ta kwantar da hankalinta ta duba masu amfani da kayansu, inda yake Magana akan barazanar gwamnatin Trump na Karin haraji akan kayan china masu kimanin kudi biliyan dari biyu daga ainihin kashi goma cikin dari da kashiashirin da biyar cikin dari
Wang, ya kara da cewa wannan Karin harajin zai sa Amurka taji jiki akan kasuwancinsu dake China
Wani jirgin sama mallakar kamfanin Aeromexico ya fadi cikin kasar Mexico a jihar Durango a arewacin kasar kuma ya yi sanadiyar jikata mutane 85
Mutum tamanin-da-biyar sun samu raunuka, bayan da wani jirgin saman fasinja mallakar kamfanin Aeromexico ya fadi a jihar Durango da ke arewacin kasar, amma dai babu wanda ya mutu, kamar yadda gwamna Jose Rosas Aispuro Torres ya wallafa a shafinsa na Twitter
Jirgin mai lamba biyu-hudu-uku-daya, ya fadi ne, mintina kadan bayan da ya tashi daga filin jirage na Durango Guadalupe Victoria a jiya Talata, a lokacin yana kan hanyarsa ta zuwa birnin Mexico
Gwamna Torres ya fadawa manema labarai cewa, matukin jirgin ya yi kokarin ya katse tafiyar bayan da ya fahimci cewa yanayi ba shi da kyau, amma kuma ya makara
Rahotanni kan yanayi, sun nuna yadda hadari ya bazu a yankin a lokacin da hadarin ya auku
Fasinjoji 97 da ma’aikata hudu ne a cikin jirgin mai kirar Embraer 190
Kwamintin bincike na Majalisar Dokokin Birtani ya gano cewa wadanda aka samesu da laifin cin zarafin mata da yara na samun ayyuka da kungiyoyin agaji inda suka ci gaba yin lalata da mata da yara
Wani rahoto mai kakkausar lafazi da kwamitin Majalisar dokokin Birtaniya ya fitar a jiya Talata, ya nuna cewa, har yanzu mutanen da ke cin zarafin mata ta hanyar lalata da su, na ci gaba da samun ayyukan yi a kungoyiyon agaji na kasa da kasa, inda sukan yi amfani da wannan damar su rika lalata da yara kanana da ‘yan mata da kuma mata
Kwamitin har ila yau, ya zargi fannin kungiyoyin agaji da hadin kai wajen marawa wannan aika-aika baya
‘Yan majalisa a karamar majalisar dokokin Birtaniya da ke kwamitin raya kasa da kasa, sun ce, watanni bayan da aka fallasa ayyukan lalata da ma’aikatan agajin Birtaniya suka yi a Haiti a karon farko, har yanzu bangaren kungiyoyin da ke ayyukan agaji na kasa da kasa, ba sa tabuka wani abin a zo-a-gani, wajen aiwatar da matakan yakar maza masu irin wannan mummunar dabi’a
A wani yunkurin karfafa zumunci jami'an Koriya ta Arewa da ta Kudu sun gana a wani kayuen Panmunjon domin tattaunawa jiya Talata
Jami’an sojin Korea ta Arewa da makwabciyarta ta Kudu, sun gana a jiya Talata a kauyen Panmunjom, a wani sabon yunkuri na kara dakon zumunci yayin da kasashen biyu ke karfafa dangantakarsu a wani mataki na tsallaka kan iyakokinsu
Koriyoyin biyu dai sun amince su tattauna kan batun rage yawan dakaru da makamai a yankin nan da babu soji ko makamai
Tattaunawar ta kasance ne, a yayin da wani babban jami’in Amurka ya ce hotunan tauraron dan adam, sun gano wasu sabbin ayyuka da ake yi a tashar Sanumdong da ta samar da makamai masu linzami na farko da kasar ta mallaka, duk da cewa Amurka na ganawa da hukumomin Pyonyang, kan yadda za su wargaza makaman na nukiliya
A ranar Litinin, Jaridar Washington Post ta ruwaito wasu jami’ai da a ba a bayyana sunayensu ba, suna cewa akwai alamu Korea ta Arewan na sake gina sabbin makamai masu linzami wadanda ke amfani da mai
Shugaban rundunar sojojin kasar Iran ya yi watsi da tayin tattaunawa kai tsaye da shugaban Amurka Donald Trump ya yi na cewa ashirye yake ya gana da shugabannin kasar Iran din
A daya bangaren kuma, shugaban rundunar sojin kasar Iran, ya yi watsi da tayin da shugaban Amurka Donald Trump ya yi, na tattaunawa kai-tsaye da shugabannin Iran, yana mai cewa Tehran ba za ta taba amincewa ta gana da abin ya kira “Babban Shaidani ba”
Babban kwamandan rundunar tsaro da ake kira Islamic Revolutionary Guards a turance, ko kuma IRGC a takaice, Mohammad Ali Jafari, ya bayyana hakan a wata budaddiyar wasika da aka wallafa shafin kamfanin dillancin labaran Fars News Agency na gwamnatin Iran
A cikin wasikar, Jafari, ya kara jaddada cewa Iran ba za ta taba tattaunawa da Amurkan ba, wacce ya wa lakabi da babbar shaidaniya, domin dogaro da addinin Islama da kasar ta Iran ta yi, ya sa “ta sha banban da sauran kasashe masu mika wuya ga Amurka” kamar yadda ya rubuta
Kwamandan rundunar sojin ta Iran ya kuma kwatanta shugaba Trump a matsayin “dan koyon shugaba” wanda burinsa na ganin jami’an Iran sun nemi a tattauna da su, zai bi shi “har kabari
Jafari, shi ne babban jami’i a kasar ta Iran da ya mayar da martani kai-tsaye ga tayin da shugaba Trump ya yi a ranar Litinin, a wani taron manema labarai a Fadar White House, inda ya ce zai tattauna da shugabannin Iran kan shirin nukiliyanta, ba tare da gindaya wasu sharudda ba
Shugaba Trump ya ce yana iya dakatar da ayyukan kasarsa idan bai sami amincewar gina ganuwa tsakanin Mexico kasar sa ba
Shugaban Amurka Donald Trump ya sake hurawa ‘yan majalisar dokokin kasar wuta akan su amince da batun gina ganuwa akan iyakar Amurka da Mexico, don magance shigowar bakin haure, batu mai cike da takaddama a kasar
“Tsaron iyaka tsaron kasa ne,” a cewar Trump a lokacin da ya ke jawabi a wani taron manema labarai da aka yi a fadar White House bayan ganawar sa da firayin ministan Italiya Giuseppe Conte, shi ma wani shugaban da ya ke daukar tsauraran matakai akan shige da fice a kasar sa
Trump ya kuma ce, “dole ne kasashe masu karfi su kasance da iyakoki masu karfi
Da yake karin bayani akan kalaman da yayi geme da shige da fice a shafin sa na twitter jiya, Trump ya ce ba ya da matsalar dakatar da ayyukan gwamnati a karshen watan Satunba a lokacin da wa’adin kashe-kashen kudade na shekara ke karewa, idan har bai sami amincewar gina ganawar ba, daya daga cikin muhimman alkawulan da yayi a lokacin yakin neman zabensa a shekarar 2016
Jiya litinin Shugaban Amurka Donald Trump yayi wani cikakken bayani da bai taba yi ba a baya cewa, a shirye yake yayi ganawar kai-tsaye da Iran
A lokacin wani taron manema labarai na hadin guywa da firayin ministan kasar Italiya, Giuseppe Conte, wani dan jarida ya tambayi Trump ko zai iya ganawa da shugaban Iran Hassan Rouhani?
“Na yarda da zaman tattaunawa,” amsar da Trump ya maida kenan
Ya cigaba da cewa, “yin magana da mutane, musamman idan akan batutuwan da za iya kawar da yaki, mace-mace, yunwa da kuma sauran wasu abubuwa ne, ai sai a gana
Babu wani aibi a zaman tattaunawa
Trump ya ambaci tattaunawar ido-da-ido da yayi kwanan nan da shugaban Koriya ta arewa Kim Jong Un da na Rasha Vladimir Putin a matsayin misalin matakin diplomasiyyar kai tsaye da ya dauka akan shugabannin da aka dauka a matsayin masu adawa da muradan Amurka
Da aka tambaye shi ko yana da wasu bukatu da zai nema daga Iran kafin tattaunawar, sai ya ce babu wasu ka’idoddi Idan Iran tana so a tattauna, zan tattauna
Jaridar Washington Post ta ruwaito cewa hukumomin leken asirin Amurka sun ce bisa dukkan alamu Korea ta Arewa na kera wasu sabbin makamai masu linzami
Jaridar tace ta bakin wasu jami’ai da basu yarda a ambaci sunayen su ba, sun ce akwai yiyuwar Korea ta Arewa tana kera akalla makami mai linzami guda watakila kuma biyu a wani wurin binciken ta dake Sanumdong
Jaridar ta ce wani sabon shaidar yin hakan ko ya hada da hotunan da tauraruwar dan adam ta dauka, wanda ya nuna cewa makamin mai irin wanda yake amfani da mai ne, kuma yana iya kai wa Amurka
Ko a cikin makon da ya gabata sai da sakataren harkokin wajen Amurka Mike Pompeo, ya ce har yanzu Korea ta Arewa tana samar da man da ake anfani da shi wajen sarrafa makaman kare dangi, duk alkawari da ta yi cewa za ta wargaza makaman nukiliya da ta ke da shi
Jam’iyya mai mulki a kasar Cambodia ta bayyana cewa, ta lashe dukan kujerun majalusar kasar, abinda ya maida kasar karkashin jam'iyya daya
A zaben da kungiyoyin fafutuka suka aibata domin dakatar da babbar jam'iyyar adawa, jam'iyyar Cambodians Peoples party tace yanzu ita ke da gaba daya kujerun majalisar kasar 125
A wata kididdiga da jam'iyyar ta CPP tayi, an gano cewa, mafi yawancin masu zabe sun fi sha'awar kauracewa zaben duk da barazanar da gwamnati tayi akan duk wanda yayi hakan
A lokacin da aka tambayi kakakin jam'iyyar ko sakamakon zai nuna rashin gaskiya a cikin zaben? Ya bayyana cewa jam'iyyar sam bata damu da suka ba
Firayim Ministan Cambodia Hun Sen na gab da dorawa a kan shekaru 33 da yayi yana mulki da karin wani wa'adin mulki na shekaru 5, ba tare da hamayya ba
Duk da kuwa kananan jam'iyyu 19 ne suka fafata a zaben, basu samu wani kaso na kirki ba
Shugaban kasar Amurka Donald Trump yayi barazanar dakatar da dukkan al'amuran gwamnati idan majalisa bata amince da gina katanga akan iyakar Amurka da Mexico ba domin dakile shigowar bakin haure ba
Shugaban na Amurka yayi ikirarin cewa yan jami'iyyar Demokrat dole su bashi goyon baya kan tsaron iyaka wanda ciki har da ginin katanga, da wadansu tsauraran canje canje kan harkokin shige da ficen kasar, amma saboda majalisar na da karancin ‘yan jam'iyyar shi Trump din ta Republican wacce kuma yawancin su ‘yan Democrat ne, sun ki kuma amincewa da kudurin trump din na yin sauyi kan harkokin shige da fice sau biyu a makonnin bayan nan
Barazanar tsayar da harkokin gwamnatin da Trump yayi na zuwa ne a daidai lokacin da izinin kashe kudi yake gab da karewa a karshen watan satumba , hakan kuma na zuwa ne makonni biyar kafin zaben 'yan majalisar dattijai
Yawanci ‘yan majalisar dokokin Amurka na cimma matsaya kan kashe kudi kafin kudin su kare kamar yadda ya faru a shekarar da ta gabata
‘Yan majalisar jam'iyyar democrat da dama, sunyi amfani da shafukan su na twitter wajen sukar barazanar da trump yake na rufe harkokin gwamnati
Girka ta fara binne wadanda mummunar wutar daji ta kashe bayan da wutar ta afkawa wani yankin mai farin jini ga 'yan yawon bude ido da ke gabashin birnin Athens a makon jiya
Jami'an 'yan kwan-kwana sun kara adadin wadanda gobarar dajin ta halaka zuwa 91, kuma akwai mutane 25 wadanda har yanzu ba'a san inda suke ba, bayan wutar ta ratsa ta yankin ranar Litinin ta makon jiya
Daruruwan mutane ne suka halarci addu'o'i na musamman da aka yi a gari da ake kira Mati, wurin mafi farin jini ga 'yan yawon bude ido, inda gobarar ta fi barna
Jami'an kwana-kwana suka ce galibin mutanen gobarar ce ta halaka su, wasu kuma ruwan teku ne ya halaka su yayin da suke kokarin tserewa daga wutar
Hukumomin Girka sun ce da gangan aka ta da wutar, kuma ta yi saurin yaduwa ne sanadiyar yanayi na hunturu da ake fuskanta
Bayanai sun nuna cewa wannan wutar daji ita ce mafi muni da aka gani a nahiyar turai tun bayan 1900
Wata girgizar kasa mai karfi maki 6
4 ta ratsa tsibirin Lambok na kasar Indonesia kuma ta kashe akalla mutane goma kana wasu arba'in suka jikata
Wannan girgizar kasar mai zurfin kilomita bakwai daga kasa, ta bugi shahararren gandun yawon shakatawa ne da safiyar yau Lahadi, lamarin da ya kora mutane zuwa kan ticuna da sararin da babu gien gine don kada su rushe a kansu
Mai Magana da yawun hukumar kawar da bala’i ta Indonesia yace alkalummar da suke ci gaba da tattarawa, akwai yiwuwar adadin wadanda suka mutu zai karu
An ji kuma girgizar kasar a tsibirin Bali dake makwabtaka da inda abin ya faru
Girgizar kasar wata aba ce da aka saba gani a Indonesia saboda kasancewarta dab da tekun Pacific, yanki mai tattare da girgizar kasa da kuma aman wuta daga tsaunuka
An bude zabe a Cambodia inda 'yan kasar zasu zabi wakilan majalisar kasa 125, a cikin wani tsarin zaben da ya sha sukar lamiri, sakamakon rashin masu adawa ga jami’iyar Cambodina People’s Party mai mulkin kasar
Sa’ao’I kafin fara zaben, gwamnati ta bada umarni ga kamfanonin dake bada layukan internet da su rufe shafukar yanar gizon gidajen jaridu da na yada labarai 15, ciki har da Muryar Amurka da Radio Free Asia da kuma jaridar Phnom Penn Post
Phos Sovann shine babban jami’I mai kula da bayanai da watsa labarai a ma’aikatar yada labarai ta kasar, ya tabbatar da wannan labarin, kana Muryar Amurka ta samu wannan bayani a rubuce a wata takarda da ta samu daga ma’aikatar yada labaran
Rusa babbar jami’iyar adawa ta Cambodian National Rescue Party da kotun kolin kasar ta yi a bara, yasa ana kyautata zaton firayi ministan kasar Hun Sen kuma dan takararr Cambodian People’s Party mai mulki ne zai lashe zaben
Jami’iyar ta lashe zabuka a baya, wanda ke bata wa’adin shekaru biyar biyar
Shi kuma Hun Sen ya dere kan mulkin kasar kimanin shekaru 30
Kungiyar Taliban ta tabbatar da tattaunawa da Amurka kai tsaye a Qatar a cikin wannan mako da zummar kawo karshen yakin shekaru 17 a Afghanistan
Wani babban jami’in Taliban ya fadawa wakilin Muryar Amurka a jiya Juma’a cewa, Alice Well mukaddashiyar sakataren harkokin wajen Amurka mai kula da Kudu da Tsakiyar Asia, itace ta jagoranci tawagar Amurka a wajen tattaunawar a birnin Doha
Jami’in kungiyar ta yan ta’addar da bai so a bayyana sunansa ba, ya yi bayani cewa, a zaman farkon bangarorin biyu sun duba yadda za a shirya tattaunawa nan gaba da kuma wadanda zasu zama wakilan Taliban da Amurka
Lallai an samu yanayi mai inganci a tattaunawar farkon kuma zaman ta yi mana’a, inji jami’in na Taliban, sai dai bai yi wani karin bayani ba
Ma’aikatar harkokin wajen Amurka taki cewa uffan a kan batun ganawar da Amurka ta yi da kungiyar ta’addanci ta Afghanistan
A wani al'amari mai ban mamaki, kwatsam kungiyar Taliban mai tsattsauran ra'ayi ta ce ta fara ganawa da Amurka kan yadda za a kawo karshen yakin da aka dade ana yi a Afganistan
Kungiyar Taliban shiyyar Afghanistan ta tabbatar cewa ta shiga tattaunawar kai tsaye da Amurka a kasar Qatar a wannan mako mai shudewa, kan yadda za a daidaita saboda a kawo karshen yakin da aka shafe shekaru 17 ana yi a kasar ta Afghanistan
Wani babban jami'in kungiyar Taliban ya gaya wa Muryar Amurka jiya Jumma'a cewa, Mataimakin Mukaddashin Sakatare Mai Kula da Kudanci da kuma Yankin Tsakiyar Asiya, shi ne ya jagoranci tawagar ta Amurka a ganawar ta Doha
Da ya ke magana bisa sharadin sakaya sunansa, wani babban jami'in kungiyar Taliban ya yi bayanin cewa taron na sharar fage, ya mai da hankali ne kan yadda za a yi shinfida mai kyau don tuntuba da kuma ganawa ta gaba tsakanin Amurka da Taliban din
To amma Ma'aikatar Harkokin Wajen Amurka ta ki cewa komai kan wannan rahoto na ganawa tsakanin Amurka da mayakan Taliban
Wata kotun mulki a kasar Uganda ta tabbatar da wata doka wacce ta cire kayyade shekaru tsayawa takara akan shuwagabannin kasar, abin da ya bawa dadadden shugaban kasar Yoweri Museveni damar ci gaba da kasancewa a mulki
Bayan muhawarar sa'oi 11, hudu daga cikin biyar na manyan alkalan kotun tsarin mulkin Uganda sun soke wata doka da ke hana wanda ya kai shekaru 75 zama shugaban kasar
A da Museveni, mai shekaru 73 bai cancanta ya sake tsayawa takara ba idan wa'adin shi ya cika a shekarar 2021
Masu sukar lamiri da dama basu goyi bayan dage iyakar shekarun ba inda suke cewa mulkin Museveni na shekaru 32 na cike da cin hanci da rashawa da take ‘yancin bil'adama da kuma rashin abubuwan more rayuwa
Hukumar zaben kasar Pakistan ta bayyana wani tsohon jarumin wasannin motsa jiki da ya shiga siyasa Imran Khan a matsayin wanda ya lashe zaben majalisar amman kuma jam'iyyar sa ta kasa samun isassun kuri'un da suka fi kowanne don haka dole a kafa gwamnatin hadin gwiwa
Sanarwar tana zuwa ne sa'oi kadan bayan da Khan ya bayyana jam'iyyar sa ta Tahreek-e-insaf a matsayin wacce ta lashe zaben jiya Alhamis
A wani jawabin samun nasara da ya yi ta kafar talabijin, yayi alkawarin magance matsalar talauci da cin hanci da rashawa dake addabar su ta hanyar sabon tsarin mulki a kasar
Khan ya bada bayanin a lokacin da aka fitar da sakamakon kimanin kashi 90 cikin 100 na kuri'in zaben 'yan majalisar da aka gudanar ranar Laraba, inda jam'iyyar sa ta kere wa ta abokan adawar sa ta tsohon daurarren Firayim Ministan kasar Nawaz Sharif
Kusan duk manyan jam'iyyun adawar sunyi zargin cewa an yi magudin zaben ne domin Khan ya samu nasara abinda hukumar zaben Pakistan ta musanta
Shugaban hukumar zaben Sardar Mohammed Raza ya tabbatar da sahihancin zaben
Hannun jarin kamfanin facebook ya yi irin faduwar hannun jarin da ba a taba gani ba a tarihin hada hadar hannayen jarin kamfanin
Kamfanin ya yi asarar kashi digo hamsin da bakwai cikin dari, watau 0
57% a daidai lokacin da aka rufe kasuwar hada hadar hannayen jari ranar Laraba, ya kasance asara mafi girma da aka taba samu a rana daya a harkar hada hadar hanayen jarin kamfanin
Jiya alhamis hannun jarin kamfanin ya fadi da kashi goma sha tara cikin dari, inda aka sayar da shi a kan $176
26, abinda ya sa masu hannayen jari a kamfanin asarar duk ribar da suka samu a shekara ta dubu biyu da goma sha takwas, ya kuma janyo asarar kimanin dala biliyna dari da ishirin
A jiya ne dai kamfanin ya sanar da amincewa da yin Karin kudin tsaron iyalin shugaban kamfanin Mark Zuckerberg daga dala miyan bakwai da dubu dari uku da aka kashe bara zuwa dala miliyan goma
Sabon Karin ya nuna kamfanin zai kashe kimanin dala dubu ishirin da bakwai kan tsaron shugaban kamfanin kowacce rana
Kamfanin ya kashe dala miliyan biyar da dubu dari takwas kan tsaron iyalin Zuckerberg a shekara ta dubu biyu da goma sha biyar
Mujallar Sullicon Valley ta ambaci ta bakin hukumomin kamfanin cewa, kara kudin tsare iyalin Zuckerberg Alheri ne ga kamfanin, sakamakon barazanar tsaro da yake yawan samu
Kasashen da aka fi sani da BRICS da karfin tattalin arzikinsu ke bunkasa, sun cimma matsayar kara dankon huldar kasuwanci a tsakaninsu
Manyan kasashe biyar da karfin tattalin arzikinsu ke habaka a duniya sun kara jaddada tsarin harkokin cinikayyar da ake tsakaninsu
Kasashe sun kuma sha alwashin kara karfafa hadin kansu ta fuskar tattalin arziki
Wannan matsaya ta su na zuwa ne a daidai lokacin da Amurka ke barazanar sanya kudaden haraji da kuma yadda take gaban kanta kan harkokin kasuwancin duniya
Kasashen wadanda aka fi saninsu da BRICS a takaice, sun hada da Brazil, Rasha, India, China da kuma Afirka ta Kudu
Sun hadu ne a birnin Johannesburg a taron kolin da suke yi na shekara-shekara, inda hankulan mahalarta taron suka karkata kan barazanar da ke tattare da takaddamar cinikayya da Amurka take azazzalawa
Ko da yake, ba su fito fili sun kama sunan shugaba Donald Trump ba
“Muna cikin damuwa kan yadda tasirin manufofin tattalin arzikin wasu manyan kasashen suke yaduwa
” Inji wata sanarwa ta hadin gwiwa da kasashen na BRICS suka fitar
Dakarun Isra’ila sun harbe wani Bafalasdine har lahira bayan da ya sulale ya shiga wani yankin yahudawa ya dabawa wasu mutane uku wuka
Biyu daga cikin mutanen sun samu munanan raunuka, yayin da mutum na uku ya dan samu karamin rauni
Dakarun na Isra’ila sun ce lamarin ya faru ne a unguwar da ake kira Adam, wacce ke tsakanin Birnin Qudus da garin Falasdinawa na Ramalla a yankin gabar Kogin Jordan
Wannan rikici tsakanin Isra’ila da Falasdinawan, ya ta’azzara ne tun daga watan Maris, bayan da Falasdinawan suka fara bore a kullum a kan iyakar Isra’ila da zirin Gaza
Akalla Falasdinawa 140 da kuma sojan Isra’ila daya suka mutu
Tsageru daga yankin Gaza da ke karkashin ikon kungiyar Hamaz, sun harba rokoki zuwa yankin Yahudawa, lamarin da ya haifar da mummunan martani daga Isra’ilan
Wani mutum ya ji rauni lokacin da wani bom da yake dauke da shi da aka kera a cikin gida ya fashe a gaban ofishin jakadancin Amurka dake birnin Beijing yau Alhamis
Yan sandan Beijing sun gano wani dan shekaru 26 dan asalin yankin Mangolia dake China a matsayin dan kunan bakin waken
Harin ya auku ne kusa da gurin da mutane ke layin shiga ofishin jakadancin Amurka neman visa
Hotunan da aka watsa a yanar gizo ya nuna yadda hayaki ya mamaye samaniya a wajen ofishin jakadancin a birnin China
Ofishin jakadancin Amurka a China na wani bangaren dake makwabta da ofisoshin jakadacin wadansu kasashe, kamar India da Israila
Gwamnatin Amurka da kungiyar tarayyar Turai sunce sun cimma matsaya akan harkokin cinikayya, tare da alkawarin ba zasu tsawwala ma juna ba akan Karin kudin fito
shugaban Amurka da na kungiyar tarayyar Turai, bayan wata ganawar da suka yi na tsawon sao'i 3 a fadar White House, sun bayyana cewa sun cimma matsaya akan ba zasu kara wa juna harajin cinikayyar dake tsakanin su ba, domin sunyi la'akari da cewa kasuwancin dake tsakanin su yana da dinbin tasiri ga sauran kasuwannin duniya
Shugaba Trump yace "Yau mun cimma matsaya domin muyi aiki tare domin kaiwa ga nasarar ganin bamu kara wa juna haraji ba koda na sisin kwabo ne akan kasuwancin masana'antun mu
Shugaban Trump ya bayyana haka a fadar White House lokacin da yake tare shugaban kungiyar Jean Claude Junker
"Yace haka kuma zamu yi aiki domin ganin mun rage shingen dake tsakanin mu, tare da kara harkokin kasuwancin mu akan abubuwan da suke da nasaba da
Ma'aikatar kiwon lafiya a Gaza, ta ce an kashe Falasdinawa 3 a jiya Laraba lokacin da Isra'ila ta kai hari gabashin birnin Gaza
Sojojin Israila sun ce sun auna "sansanin mayakan Hamas ne a zirin Gaza" bayan da aka kai wa rundunar sojojin Isra'ila da ke bakin iyaka hari, har aka raunata soja daya
Wannan fadan na baya-bayan nan ya zo ne da kwanaki kadan bayan da shugabannin kungiyar ta Hamas da Isra'ila suka cimma yarjejeniyar tsagaita wuta, da zummar sassauta rikicin
Sai dai wannan yarjejeniyar ta rushe a karshen makon da ya gabata bayan da wani Bafalasdine ya bindige wani sojan Isra'ila
Wannan ne yasa Isra'ila ta mayar da martini da wani gagarumin hari wanda ya janyo fargabar barkewar wani yaki tsakanin Isra'ila da Hamas, wanda daman sun gwabza yaki har sau uku tun a shekarar 2008
An kashe akalla mutane 31 kana wasu 40 sun jikata a wata fashewa, a runfar zabe a kudu maso yammacin Pakistan a yau Laraba, bayan wasu sa’o’i da fara kada kuri’ar zaben wakilan majalisar dokoki
Wani babban jami’in yan sanda ya fadawa Muryar Amurka dan kunar bakin waken ya kaiwa wani taron jama’a da suke rumfar zabe a Quetta hari ne a kan babur
Wadanda harin ya shafa sun hada ne da masu kada kuri’a da yan sanda da wakilan yan siyasa
Akber Khan ya kada kuri’arsa a rumfar zaben kuma ya shedi lamarin
Yace na kada kuri’a ta a rumfar zaben
Ina jin gajiya a jikina sai na koma shago na samu abin sha mai sanyi, bayan haka ina fita a gaban shago sai na kasa tafiya yayin da wannan fashewar ta tashi
Kungiyar IS mai tsaurin ra’ayin Islama ta dauki alhakin kai harin na yau laraba a garin Quetta, babban birnin gundumar Baluchistan, inda aka taba kashe mutane 149 a wurin wani gangamin taron siyasa a watan da ya gabata
Zaben nay au Laraba shine na cikon uku kacal da Pakistan zata canza gwamnati cikin zaman lafiya
Shugaban Amurka Donald Trump, ya yi ikirarin cewa Rasha za ta yi kokarin ganin ta taimakawa Jam’iyyar Democrat a zaben ‘yan majalisu da za a yi na tsakiyar wa’adi a watan Nuwamba, lamarin da ya ce zai shafi ‘yan takarar jam’iyyar Republican da yake marawa baya
Shugaban Amurka, Donald Trump, ya ce Rasha na kulle-kullen ganin yadda za ta taimakawa 'yan jami'yyar Democrat su lashe zaben 'yan majalisun Amurka da za a yi a nan gaba
Shugaba Trump ya bayyana hakan ne a shafinsa na Twitter a jiya Talata, yana mai cewa “ya damu matuka cewa Rasha za ta jajirce domin ta yi tasiri a zaben
A ranar 6 ga watan Nuwamba za a gudanar da zaben na tsakiyar wa'adi
Trump ya kuma yi ikrarin cewa, “bisa la’akkari da cewa babu wani shugaban Amurka da ya taba nuna matsin-lamba ga Rasha kamarsa, kasar ta Rasha za ta goyi bayan ‘yan Democrat, domin babu abin da zai sa su mara mai baya
Wannan ikrari na sa, da ke cewa Rasha za ta goyi bayan jam’iyyar Democrat a zaben, ya yi hannun-riga da matsayar da hukumomin tattara bayan sirri na Amurka suka dauka, da ya nuna cewa Rasha ta yi katsalandan a zaben shugaban kasar na 2016
A zaben, za a yi takarar neman daukacin kujeru 435 na majalisar wakilai da kuma kashi daya cikin uku na kujerun majalisar Dattawa
Jakadiyar Amurka a Majalisar Dinkin Duniya, Nikki Haley, ta yi kakkausan suka ga Larabawa da kasashen Musulmi, kan kumfar bakin da suke yi dangane da halin da Falasdinawa ke ciki, ba tare da sun dauki kwararan matakan magance matsalolin rayuwa da Falasdinawan suke ciki ba, da kuma dafawa shirin zaman lafiyan da ake kokarin tabbatarwa a yankin
A jiya Talata, Haley ta bayyana hakan a gaban Kwamitin Sulhu na Majalisar, tana mai cewa “magana ba ta da wuyar yi
Haley ta kuma ambato kawayen Amurka irinsu Kuwaiti da Turkiyya da Hadaddiyar Daular Larabawa, inda ta ce, ba sa tabuka komai wajen tallafawa hukumar da ke taimakawa ‘yan gudun Hijra ta Majalisar Dinkin Duniya da ake kira UNRWA a takaice, wacce ke tallafawa Falasadinawa ‘yan gudun Hijra
“A shekarar da ta gabata, Iran ba ta bai wa hukumar ko kwabo ba, haka ma Algeria da Tunusia, inji Jakadiya Haley
Sai dai ta ce “akwai kasashen da suka dan tabuka wani abu da suka hada da Pakistan da Masar da suka ba da dalar Amurka dubu 20-20, sai kuma Oman da ta ba da dala dubu 668
Har ila yau, Jakadiya Haley, ta yi ambaci China wacce ta ba da dala dubu 350 da kuma Rasha wacce ta ba da dala Miliyan biyu duk a bara
Ta kuma kara da cewa “a bara, yayin da Algeria ta gaza ba da ko sisi, Turkiya kuma ta ba da dala miliyan 6
7, Amurka dala miliyan 364 ta bayar
Sai dai Haley, ba ta ambaci cewa a watan Janairu, gwamnatin Trump ta zaftare adadin kudin da take bayarwa ba, da dala miliyan 300, lamarin da ya bar hukumar ta kula da ‘yan gudun Hijra, shiga cikin matsalar karancin kudin da ba ta taba fuskanta ba
A halin da ake ciki kuma, rundunar sojin Isra’ila ta ce ta harbo wani jirgin yakin Syria a jiya Talata, bayan da ya shiga sararin samaniyarta
Mayakan sojin Kasar Isra'ila sun ce sun harbo wani jirgin yakin Siriya yau talata bayan ya shiga sararin samaniyar Isra'ila
A wata sanarwa da mayakan kasar Isra'ilan suka fitar, sun ce sun harbo jirgin da makamai masu linzami bayan ya shigar masu yankin kasa
Gidan radiyon sojojin Isra'ila yace sun harbo jirgin ne a filin da suka mamaye na Golan Heights amman kila ya fadi ne a yankin da suke iko dashi na Siriyan
Gidan radion ya kara da cewa basu san wane hali matukin jirgin yake ciki ba
Gidajen watsa labaran Kasar Syria sun ce an harbor masu jirgi ne a lokacin da yake kokarin kai hari a sararin samaniyar Syria
Isra'ila ta kwace Golan Heights daga Siriya a shekarar alif dari tara da sittin da bakwai
Majalisar dinkin duniya ta aika da mayakan zaman lafiya bayan shekara 2
Shugaba Donald Trump ya jadada niyarsa na ci gaba da kara haraji ga kasashen da yace suna kwarar Amurka a fannin cinikayya duk da rashin goyon bayan da yake fuskanta a ciki da wajen kasar
Shugaban Amurka a yau Talata yayi barazanar maka haraji ga kasashen da basu yin shawara da kasar Amurka da zuciya daya inda yake cewa sune hanyar warware matsalar cinikayya ta duniya
Haraji babban abu ne Trump ya rubuta a shafinsa na sada zumunta na twitter
Abu ne mai sauki duk kasar da ba za ta yiwa Amurka adalci ba a harkar cinikayya, to za ta hadu da haraji, kuma kowa yana magana, ku tuna ,mune asusun da ake cuta
Wannan bayani na Trump yazo ne jim kadan bayan ministan harkokin kasar Jamus Heiko Maas yace Turai ba zata ji tsoron barazanar Trump ba
Jami'an Tarayyar Turai sun ce duk da harajin da suke ansa akan shigo da motoci sun fi na Amurka, harajin kasar Amurka wanda ya hada da manyan motoci da sauran kayyayaki yafi yawa
Tarayyar turan ta kara da cewa cire kudin shigar da motoci zai faru ne kawai idan aka kara fadada yarjejeniyar kasuwanci
Jami’an agajin Isra’ila da ake kira IDF a takaice sun ce, shirin kwashe mutanen wanda shine na farko da aka taba yi, an yi shi ne bisa kiran da Amurka, da Canada, da kasashen Turai suka yi
Kasar Siriya ta caccaki Isra’ila akan kwashe daruruwan masu aikin agajin sa-kai na kungiyar White Helmets, tana mai yin Allah wadai da shirin da ta kira “babban laifi”
tsawon lokacin da aka kwashe ana rikicin Siriya, gwamnatin kasar ta zargi ma’aikatan agajin da yin aiki da ‘yan tawayen dake samun goyon bayan wasu kasashe
Haka kuma Siriya ta sha dora laifin fadan, wanda aka fara a shekarar 2012, akan gwamnatocin wasu kasashen ketare, ta kuma kira masu adawa da mulkin shugaba Bashar al-Assad a matsayin ‘yan ta’adda
A shekarar 2013 aka kafa kungiyar da ake kira Syria civil defense ko White Helmets da turanci, a matsayin kungiyar agajin gaggawa ta wadanda suka jikkata sanadiyar hare-hare ta sama da kuma wasu hare-haren a lokacin arangamar da aka yi tsakanin dakarun dake goyon bayan shugaba Assad da kuma ‘yan tawayen dake kokarin murkushe gwamnatinsa
Ma'aikatar harkokin wajen Amurka a cikin wata sanarwa, ta yi na'aam da ceto wadanda ta kira, "gwarzayen masu aikin sa kai da suka ceto dubannan rayuka"
Sakataren ma'aikatar harkokin wajen Amurka Mike Pompeo ya ce gwamnatin Iran ta zama alakakai ga al’ummar ta, ya kara da cewa Amurka bata tsoron ta kaiwa gwamnatin kasar farmaki a matakin koli yayinda Amurka din ke yin kira ga dukan abokan kawancenta su hada hannu wajen murkushe gwamnatin
Da yake jawabi a wani taro da aka yi a wurin adana litattafai na shugaba Ronald Reagan jiya Lahadi, inda Amurkawa ‘yan asalin Iran suka cika makil, Pompeo ya ce gwamnatin Trump ba za ta yi shiru ba akan abin da ya kira “aikata manyan laifuffuka da keta hakkokin jama’a da gwamnatin Iran ta yi
Ciki har da danne hakkin al'umma domin biyan bukatar shugabannin, Pompeo ya ce jami’an gwamnati dake manyan mukamai sun wawure dukiyar jama’a ta ayyukan ta’addanci, da kwace, da kuma kokarin yada tsagerancin zuwa wasu kasashen
Pompeo ya ce muna da hakkin hurawa gwamnatin Iran wuta akan yadda take iya samar da kudade da kuma kaisu wasu wurare, kuma za mu yi haka
A wannan kokarin da mu ke yi, akwai batun sake sanya takunkumi akan harkokin bankin Iran, da kuma fannin makashin kasar
"Kamar yadda muka yi maku bayani a ‘yan makonnin da suka gabata, abinda muke maida hankali akai shine yin aiki da kasashen dake sayen man Iran, ta yadda zasu kusan daina sayen man daga na zuwa 4 ga watan Nowamba" a cewar Pompeo
Kwale-kwalen dogaran gabar teku sun ceci mutane daga jiragen ruwan da suka cika fiye da kima a zirin Gibralta da kuma Tekun Albonan, wadannan wurare mafi kusa tsakanin kasar Spain da gabatar tekun arewacin nahiyar Afrika
Kungiyar lura da kaurar jama'a ta Majalisar Dinkin Duniya ta ce a bana kurum fiye da mutane dubu goma sha takwas daga arewacin Afrika suka isa kasar Spain
Kasar Spain ta maye gurbin kasar Italiya a zaman kasar da bakin haure daga nahiyar Afrika da kasashen Syria da Afghanistan da kuma wasu wurare da suke kokarin arcewa daga yaki da talauci, suke son zuwa domin samun rayuwa mai inganci
Kasar Italiya wadda take fama da yawan bakin haure karkashin wata yarjejeniyar da ta kulla da kasar Libya, yanzu ta fara maida su bakin hauren kasashensu maimakon neman musu mafaka
A ranar Lahadi ministocin suka yi wannan furuci bayan taron kwanaki biyu da suka yi a birnin Buenos Aires na kasar Argentina
A sanarwar bayan taron da suka gabatar,Ministocin sun jadadda bukatar dake akwai na karfafa yin shawarwari da daukan matakan magance wannan barazana da kara karfafa guiwa
Ministocin da suke wakiltar kasashe masu arzikin masana’antu da masu tasowa, sun baiyana cewa tattalin arzikin duniya yana bunkasa, to amma sun baiyana damuwa akan abinda suka kira kasada ko kuma barazana na gajere da matsaikacin lokaci
Basu ambaci Amurka a sanarwar bayan taro ba, amma wasu daga cikin su, basu ji dadin matsayin shugaban Amurka Donald Trump akan kudin fito daya karawa kayayyakin da China da kuma turai suke sayarwa Amurka ba
Isra’ila ta kwashe kimanin dogarawan Syria masu aikin jinkai da ake kira White Helmet, da iyalansu, daga Syria, zuwa birnin Jordan jiya asabar da dare a cikin motocin safa karkashin rakiyar ‘yan sandan Isra’ila da motocin Majalisar Dinkin Duniya
Ma’aikatar tsaron Isra’ila ta bayyana masu aikin ceton a matsayin farin kaya
Ta wallafa a shafinta na twitter cewa, “ an kwashe farin kayan daga inda ake yaki a kudancin Syria sabili da barazanar dake akwai ga rayukansu
Fitar da ‘yan kasar Syrian da suka rasa matsugunansu, da aka bi ta cikin Isra’ila wani aikin jinkai ne na ba sabanba
Ma’aikatar tsaron Isra’ila tace an kwashe mutanen ne bisa “bukatar da Amurka da wadansu kasashen turai suka gabatar”
Isra’ila tace an kai mutanen zuwa wata kasa dake makwabta, amma bata ambaci Jordan ba
Turawan kasar Zimbabwe sun halarci gangamin jam'iyyar ZANU-PF a birnin Harare, inda Shugaba mai ci Emmerson Mnangagwa ya masu alkawarin gonakin noma tare da kare su daga duk wani kwace nan gaba
Shugaban Zimbabwe Emmerson Mnangagwa ya mika hannun sulsu jiya Asabar ga Turawan kasar, sannan ya ce ba za a kara mamaye masu gonaki ba
A wani matakin da ya saba da salon jam’iyyarsa ta ZANU-PF mai mulki, wadda kan dauki Turawan a matsayin baki tare kuma da kwace masu gonaki a karkashin gwamnatin tsohon Shugaba Robert Mugabe, Shugaba Emmerson Mnangagwa ya yi kira ga Turawan da su kada masa kuri’a a babban zaben kasar Zimbabwe da za a yi ranar 30 ga watan Yuli, ya na mai masu alkawarin samar masu da kasar noma
Mnangagwa na jawabi ne a taron da ‘yan jam’iyyarsu ta ZANU-PF ke kira “Gangamin zawarcin Farar fata,” wanda aka shirya da zummar samun kuri’un Turawa, wadanda mutumin da Mnangagwa ya gada, wato Mugabe, ya kan ce, “matattunsu ne kadai ke da amfani
A ciagaba da kokarin yin kane-kane a Afrika ta fuskoki dabandaban, Shugaban China Mr
Shi (Xi) Jingping ya isa nahiyar inda zai fadada harkokin kasuwanci da diflomasiyya da wasu kasashen na Afrika
Shugaban China Xi (Shi) Jinping ya fara ziyarar aiki a kasashen Afirka hudu daga jiya Asabar, inda ya isa kasar Senegal
Ana kyautata zaton Mista Shi zai rattaba hannu kan yarjajjeniyar cinakayya ta bai daya da Senegal, wadda ke da tattalin arziki mai saurin habbaka
Tuni kasar ta China ta shiga saka jari da bayar da basussuka da kuma shiga yarjajjeniyoyi da kasashen Afirka don ta baza madahunta, ta kuma samu kaiwa ga albarkatun karkashin kasa na Afrika da kuma kasuwannin Afirka masu muhimmanci ga tattalin arzikinta
Shi zai kuma ziyarci kasashen Rwanda da Mauritius da kuma Afirka Ta Kudu
'Yan kwanaki bayan da aka dan samu lafawar al'amura a Gabas Ta Tsakiya, sai kuma gashi al'amura na kara ta'azzara har Sakatare-Janar na Majalisar Dinkin Duniya na bayyana damuwa
Sakatare-Janar na Majalisar Dinkin Duniya ya fitar da wata takardar bayani, inda ya ke bayyana cewa ya yi matukar kaduwa da yadda tashin hankali ke kara muni a Gaza da kuma kudancin Isira’ila
“Ina kira ga Hamas da sauran mayakan Falasdinawa da kawo karshen cilla rokoki da sauran take-taken takala a tsawon kan iya,” a cewar Antonio Guterres a jiya Asabar
Ya kara da cewa, “Dole ita kuma Isira’ila ta kai zuciya nesa don kauce ma dada dagula lamarin
Guterres ya cigaba da gargadin cewa muddun al’amarin ya cigaba da ta’azzara, rayukan jama da dama za su kasance cikin hadarin gaske, wanda hakan zai kuma dada tsananin matsalar jinkai a yankin na Gaza; karshenta kuma hakan zai kawo dusashewar goyon bayan hukumar Falasdinu a yankin
Ana fama da wani irin matsanancin zafi a kasar Japan
Mutane talatin sun mutu sakamakon yanayin na zafi, yayinda aka kai dubbai asibitai a duk fadin kasar
Jami’an sun shawarci al’ummar kasar su rika shan ruwa sosai, su kuma zauna a dakin dake da na’urorin sanyaya wuri domin gudun bugun zuciya da matsanancin zafi ke haifarwa
Yanayin zafin ya kai maki 40
9 a ma’aunin Celsius ko kuma dari da biyar ma’aunin Faranhait a tsakiyar Japan, yayinda a birnin Kyoto aka yi kwana bakwai jere a yanayin zafi da ya kai ma’auni Celsius 38
Yayin da duniya ke tsammanin an kama hanyar rabuwa da makamin nukiliyar Koriya Ta Arewa mai raunin tattalin arziki, sai ga shi Sakataren Harkokin Wajen Amurka Mike Pompeo na gargadin cewa akwai sauran rina a kaba
Sakataren Harkokin Wajen Amurka Mike Pompeo, jiya Jumma'a, ya jaddada cewa dole ne al'ummar duniya ta matsa lamba ma Koriya Ta Arewa, muddun dai ana so ta kawo karshen shirinta na nukiliya
"Aiwatar da tsauraran takunkumai wajibi ne ga cimma wannan buri na mu," abin da Pompeo ya gaya wa manema labarai kenan bayan jerin wasu tarurrukan gaggawa jiya Jumma'a a zauren Majalisar Dinkin Duniya da ke birnin New York
Ya kara da cewa, "Muddun ba a aiwatar da takunkuman ba, yiwuwar Koriya Ta Arewa ta kawo karshen shirinta na nukiliya za ta dusashe
Pompea ya yi tozali da takwaran aikinsa na Koriya Ta Ludu Kang Kyung-Wha da kuma Sakatare-Janar na Majalisar Dinkin Duniya Antonio Gutterres
Ya kuma yi bayani ga Kwamitin Sulhun Majalisar Dinkin Duniya da kuma kasar Japan game da ziyarar da ya kai Koriya Ta Arewa a farkon wannan watan, lokacin da ya samu rakiyar Jakadiyar Amurka a Majalisar Dinkin Duniya Nikki Haley
Sakamakon wani bincike da aka fitar, ya nuna cewar Korea ta Arewa da Eritrea, sune kasashen da aka fi samun matsalolin aikin bauta a duk fadin Duniya
Binciken na alkaluman ayyukan bauta na shekarar 2016 da aka fitar jiya Alhamis, ya yi kiyasin cewa mutum miliyan 40
3 a duk fadin Duniya, na fuskantar wannan matsalar
Binciken ya bayyana ayyukan bautar da mutane a zamanance a matsayin “safarar mutane, tilastawa mutane yin aiki, bautar da mutane saboda bashi, auren dole, da cinikin yara kanana da kuma shi kansa cinikin bayi
Rahoton ya nuna cewa, Korea ta Arewa ita ce kasar da aka fi samun wannan matsala ta bauta, inda mutum daya cikin kowanne kashin mutane goma ke fama da wani nau’in aikin bauta, yayin da “kasar ta ke tilastawa aksarin jama’arta yin aiki
Manufar fitar da wannan sakamakon bincike, shi ne a tilastwa gwamnatoci su kara himmatuwa wajen kawo karshen wannan matsala, saboda irin tasirin da hakan ke yi ga Duniya
Rahoton yana aibanata manyan kasashen duniya saboda sayen kayayyakin da aka sarrafa ta bautar da mutane
Baya ga Korea ta Arewa da Eritrea, sauran kasashen da matsalar ta bauta ta yi kamari, sun hada da Burundi da Jamhuriyar Tsakiyar Afirka da Afghanistan da Mauritania, da Sudan ta Kudu da Cambodia da kuma Iran, a cewar rahoton
Rahotanni sun bayyana cewa ‘yan tawayen kasar Syria sun cimma yarjejeniyar ajiye makaman su a kudu maso yammacin wuraren dake kusa da yankin Golan, wanda Isra’ila ta mamaye
Wannan yarjejeniyar ta bukaci dakarun gwamnatin Syria, su koma wuraren da suka rike a lardin al-Quneitra kafin barkewar boren da aka yiwa gwamnatin shugaba Bashar al-Assad a shekarar 2011
Duk ‘yan tawayen da ba su amince da ka’idojin yarjejeniyar ba, za a barsu su je wasu yankunan da ‘yan adawa suke rike da su a Syria
Dakarun Syria, dake samun goyon bayan dakarun Rasha, sun kaddamar da wasu hare-hare don kwato wurare na karshe a kudu maso yammacin kasar dake hannun ‘yan tawayen, wurin da mutane kimanin 160,000 suka makale
A halin da ake ciki kuma, a yau Alhamis aka kammala kwashe akalla mutane 7,000 mazauna garuruwan Foua, da Kfarya dake goyon bayan shugaba Assad a arewacin Syria
An janye dokar ta-bacin da aka sanya a kasar Turkiyya biyo bayan yunkurin yiwa shugaba Rajib Tayip Erduwan, juyin mulki da bai samu nasara ba a shekarar 2016
Matakin janye dokar wadda ta fara aiki da safiyar yau Alhamis, na zaman wani alkawari da shugaba Erduwan, ya dauka a lokacin da aka sake zaben shi a matsayin shugaban kasa cikin watan da ya gabata
An kulle mutane fiye da dubu 75,000 a karkashin dokar ta-bacin haka kuma an kori ma’aikata sama da dubu 100,000 daga ayyukan gwamnati, bisa zargin sun yi alaka da mabiyan wani malamin Turkiyya, Fetullah Gulen, da ke zama kasar Amurka, wanda Turkiyya ta dorawa laifin yunkurin juyin mulkin da bai yi nasara ba, da kuma kungiyoyin mayakan kurdawa
‘Yan majalisar kasar Turkiyya, sun fara muhawara akan wasu dokoki yau Alhamis da zasu ba hukumomi damar cigaba da korar ma’aikatan gwamnati har na tsawon shekaru 3, da hana gudanar da tarurruka da maraice, haka kuma hukumomin su sami damar rike mutanen da suke zargin suna da hannu a batun har na tsawon kwanaki 12 ba tare da an tuhume su da wani laifi ba
Da safiyar yau Alhamis, majalisar dokokin Isra'ila ta amince da wata doka mai cike da takaddama, cewa yahudawa ne kadai a kasar suke da 'yanci ikirarin zama 'yan kasar, dokar ta kuma karfafa kafa sansanonin 'yan share wuri zauna
Dokar mai ikirarin diyauci wakilai 62 ne suka amince da ita yayinda 55 suka ki, bayan da aka shafe sa'o'i takwas ana zazzafar muhawara da suka, musamman daga wakilai larabawa a majalisar
Wasu wakilai larabawan cikin fushi suka yage dokar, suka ce da kafa wannan doka, "demokuradiyya ta mace" kuma an kai wani "mizani" na wariya a Isra'ila
Amma PM Benjamin Netanyahu, ya jinjinawa dokar, a zaman muhimmi a tarihin kafawa da habaka kasa ta bai Yahudu
Mako guda bayan da aka ceto su daga wani kogo da suka makalle a cikinsa, yanzu haka matasan ‘yan kwallon kafar nan na kasar Thailand da kocin su na kan hanyarsu na komawa gidajensu don sake hadewa da iyalan su
An salami tawagar 'yan kwallon kafa daga wata asibiti da ke arewacin garin Chaing Rai, inda daga nan ne za’a kai su wani waje inda zasu yi fitowar su ta farko a bainar jama’a tun da aka ceto su
Tawagar za su amsa tambayoyin manema labarai a hirar da aka shirya za su yi da manema labaran har tsawon minti 45 wanda za a nuna a kafofin yadda labarai a kasar
Jami’ai sun ce samarin da shekaransu na haihuwa suka kama daga 11 izuwa 16, da mai horaswar su duk na cikin koshin lafiya, amma likitoci na da damuwarcewa mai yiyuwa ne yaran kan iya fuskantar matsalar shiga rudami nan gaba idan suka tuna abin da ya same su
Iran ta shigar da kara akan Amurka a gaban kotun duniya, kan umurnin da Shugaba Trump ya bayar, na a sake maido da takunkuman da aka dage mata, a karkashin shirin matsayar nukiliyan da aka cimma a shekarar 2015
Wata sanarwa da kotun ta fitar a jiya Talata, ta nuna cewa, Iran na neman kotun ta ba Amurka umurnin ta dage takunkuman
A cewar Iran, matakin na Amurka ya sabawa wata yarjejeniya da aka kulla a shekarar alif-dari-tara-da-hamsin-da-biyar a zamanin Sarkin Iran ko kuma Sha of Iran, a turance
“Iran ta himmatu wajen bin doka da oda duk da irin matakin da Amurka ta dauka da ya sabawa tsarin diplomasiyya da dokokin da suka rataya a wuyanta
” Inji Ministan harkokin wajen Iran, Muhammad Javad Zarif, a wani sakon Twitter da ya wallafa
Sai dai wani kakakin ma’aikatar harkokin wajen Amurka, ya fadawa kamfanin dillancin labarai na Reuters cewa, karar da Iran din ta shigar, ba ta da hujjar da za a iya sauraren ta
A wani labari na daban kuma, kotun hukunta manyan laifuka ta ICC ta yi bikin cika shekaru 20 a wannan mako, karkashin wata yarjejeniya da ta kafa kotun, inda hankula suka fi karkata kan ingancin kotun yayin da take ci gaba da bunkasa
An dai amince da dokar data kafa wannan kotu mai hedkwata a Hague ne a babban birnin Italiya, a ranar 17 ga watan Yulin shekarar alif-dari-tara-da-casa’in-da-takwas
A yau, kotun na da mambobin kasashe 123 da suka rattaba hannu kan wannan yarjejeniya
Dumbin fararen hular kasar Syria dauke da farar tuta sun yi tattaki sannu-a-hankali, zuwa kan iyakar Isra’ila da ke gefen yankin “Golan Heights” a wani yunkuri na neman kariya daga hare-haren Rasha da Syria
Dakarun Syria sun kaddamar da samame, a wani kokari da suke yi na kwato sauran yankun karshe da ke hannun ‘yan tawaye a kudu maso yammacin kasar, inda kusan mutane dubu 160 suka makale a tsakiya
A jiya Talata, harin sama da aka kai akan tungar ‘yan tawayen da ke Lardin Daraa, ya kashe mutum 10, bayan da wani makami ya dira akan wata makaranta da ake amfani da ita a matsayin mafaka
Amma kungiyar kare hakkin dan adam ta Syrian Observatory for Human Rights, ta ce, mutum 14 ne suka mutu inda ta da dora alhakin harin akan Rasha
A wani yunkuri na kara farfado da harkokin kasuwanci da tattalin arziki, kungiyar tarayyar Turai da kasar Japan sun rattaba hannu akan wata yarjejeniyar cinikayya
Kungiyar tarayyar turai da kasar Japan sun sa hannu a wata sabuwar yarjejeniyar cinikayya yau talata a Tokyo, wadda shugaban kungiyar tarayyar turai Donald Dusk ya kira haske a cikin duhu dake karuwa a siyasar kasashen ketare
Sabuwar yarjejeniyar cinikayyar zata cire kashi casa'in da tara cikin dari na jaddawalin kudin fito a kayyayakin Japan zuwa ga kasashen tarayyar turai wadanda suka hada da motoci, kayyayakin lantarki da kuma amfanin gona daga kasashen tarayyar turai zuwa Japan, wadanda suka hada da man shanu, ruwan inabi, da naman alade
Za'a kuma samu saukin shigar da sinadarai daga tarayyar turai zuwa Japan
Tusk tare da shugaban kwamitin tarayyar turai Jean-Claude Junker sun hadu da firayin ministan Japan Shinzo Abe don yima manema labarai jawabi bayan sa hannu a yarjejeniyar
Manyan kungiyoyin leken asirin Amurka da kasashen tarayyar Turai sun nuna kaduwa da kushe kalaman shugaba Trump, akan hakikance cewa kasa Rasha bata yi wa zaben Amurka katsalanda ba
Dukannin manyan hukumomin leken asirin Amurka sun hakikance cewa hukumomi a Moscow sun yi katsalandan a zaben, kuma batun ke kan gaba a binciken da ake gudanarwa da ya shafi jami’an Rasha da kuma ma’aikatan ofishin yakin neman zaben Trump
Wakilan majalisar dokokin Amurka daga jam'iyun duka biyu, da kuma jami’an leken asirin Amurka sun kushewa kalaman Trump tun kafin ya kama hanyar komowa gida
A halin da ake ciki kuma, kasashen Turai sun nuna kaduwa ganin yadda shugaban Amurka Donald Trump yake da sha’awar kulla dangantaka da Rasha da takwaran aikinsa Vladimir Putin, da suka hakikanta cewa, zai zama barazana ga harkokin tsaro
Gabanin taron, shugaba Donald Trump ya ce dangantakar dake tsakanin Amurka da Rasha ta fuskanci koma baya a cikin shekarun da suka gabata
Shugaban Amurka Donald Trump yace taron kolin nan da aka dade ana jira a tsakaninsa da shugaban Rasha Vladimir Putin a Helsinki dake kasar Finland “yana tafiya da kyau, yadda ake so
” Trump ya bayyana haka ne bayan sun share sa’oi biyu suna ganawar ido-da-ido, su kadai, shi da shugaban na Rasha
Kafin ya je ganawar ido-da-idon da ta yau Litinin, Trump ya ce dangantaka tsakanin kasashen biyu ta sami rauni a ‘yan shekarun da suka gabata amma ya ce “ina gani a karshe zamu sami kyakkyawar dangantaka
Yayinda aka raka ‘yan jarida waje, shugabannin kasashen biyu sun yi watsi da tambayoyin da ‘yan jaridar suka yi ta yi masu akan katsalandan Rasha a zaben shugaban Amurka na shekarar 2016
Amurka ta ce tana shirin sake sanya takunkumi karya tattalin arziki akan Iran a farkon watan Agusta
Rahotanni sun bayyana cewa Amurka ta yi watsi da kiran da kasashen Turai kawayenta suka yi gareta, akan a fidda su daga takunkumin da Amurka din ta sanyawa kasashen dake harkokin kasuwanci da Iran
A cewar jami’an diplomasiyya da wasu kafofin gwamnati, sakataren harkokin wajen Amurka, Mike Pompeo da sakataren baitulmanin Amurka Steven Mnuchin sun rubuta wata wasika zuwa ga Burtaniyya, da Faransa, da Jamus akan cewa Amurka ba zata bada kariya ga kasashen dake yin huldar kasuwanci da Iran ba
“Pompeo da Mnuchin sun fada a wasikarsu, da gidan talabijin din NBC ya bada rahoto akai, cewa suna neman su sanya takunkumin toshe hanyoyin samun kudade da ba a taba sanyawa ba a baya akan gwamnatin Iran
Sai dai kuma, Amurka ta ce zata rage wasu daga cikin matakan a bisa ga dalilan tsaron kasa da kuma bukatar bada taimakon agaji ga masu bukata
Wannan wasikar dai maida murtani ne ga bukatar da Burtaniyya, da Faransa, da Jamus suka gabatar a watan da ya gabata
Manyan jami’an Amurka da na Afghanistan da yawa sun tabbatar da wannan matakin, a cewar jaridar
Wani rahoto daga wata jaridar Amurka da ta yi suna ya ce, shugaba Donald Trump ya umurci manyan jami’an diplomasiyyarsa akan su duba hanyar yin tattaunawar kai tsaye da ‘yan Taliban, a kokarin da ake yi na fara zaman shawarwari da kungiyar mayakan da zummar kawo karshen yakin da aka kwashe shekaru 17 ana yi a Afghanistan
Jaridar New York Times ta fada jiya Lahadi cewa wannan matakin na zaman wani gagarumin canji a manufofin Amurka a Afghanistan
Jaridar ta kuma ce, manyan jami’an Amurka sun je Afghanistan da Pakistan kwanan nan, inda suka tattauna da wasu wakilai na kasashen biyu don shirin yin ganawar kai tsaye da ‘yan Taliban din
Rahoton ya kuma ce ana cigaba da samun amincewa tsakanin jami’an Amurka da na Afghanistan akan cewa, hanya daya za a fara shirin samar da zaman lafiya da kuma cimma yarjejeniyar karo karshen yakin, ita ce Amurka ta jagoranci zaman shawarwarin kai tsaye
Shugaban Amurka Donald Trump ya shawarci Firai Ministar kasar Birtaniya Theresa May ta kai karar Kungiyar Tarayyar Turai turai maimakon tattaunawa da kungiyar, a shirin ficewar kasar daga kungiyar
Theresa May ta shaidawa tashar talabijin ta BBC cewa, ya gaya min in kai karar Kungiyar Tarayyar Turai, in kai kararsu kada in tattauna da su”
Bayanin shawarar da Trump ya bada ya kawo karshen kila-wa-kala da aka yi na tsawon kwanaki game da shawarar da shugaban na Amurka ya ba Firai ministar
Makon jiya Trump ya fada a hirarshi da jaridar The Sun cewa, ya ba May shawara, sai dai bata yi amfani da shawarar tasa ba
Trump yace “da nine da ba haka zan yi ba
Na gayawa Theresa May abinda ya kamata tayi amma bata yarda ba, bata saurareni ba
Ta gwammace tabi ta wata hanya dabam
Trump bai bayyana shawarar da ya ba May ba a taron manema labarin na hadin guiwa da suka yi da ita ranar Jumma’a, sai dai yace, ina tsammani taga shawarar tana da nauyi sosai
Yayin da zargin katsalandan din Rasha a zaben Amurka ke kara janyo takaddamar siyasa a cikin Amurkar, Shugaban Amurka Donald Trump ya sha alwashin tinkarar Shugaban Rasha muddun su ka yi tozali a Helsinki
Shugaban Amurka Donald Trump ya ce labudda zai tinkara Shugaban Rasha Vladimir Putin, kan katsalandan din da ake zargin Rasha da yi a zaben Shugaban kasar Amurka na 2016, wanda don haka ma aka kafa wani kwamitin binciken, kwamitin da Trump ke watsi da shi a matsayin bita da kullin siyasa
"Ina ganin wannan al'amari ya yi illa ga kasarmu," a cewar Trump a wani taron manema labarai tun a Burtaniya bayan ganawarsa da Firaministar Burtaniyar Theresa May
Ya kara da cewa, "Wannan ya yi matukar illa ga dangantakarmu da Rasha
Ina ganin akwai damar kulla kyakkyawar dangantaka da Rasha da kuma yiwuwar hulda mai kyau da Shugaba Putin
Trump ya ce bai ma sa ran al'amarin zai zo da sauki idan ya tinkari Putin kan wannan batun; ya nuna cewa Putin zai cigaba da musantawa ne kawai
"Ban tsammanin zai ce 'e,' na aikata, na aikata, ko ba ku gane ba," a cewar Trump
Ya kara da cewa, "Ba na tsammanin tuhumar da zan yi ma Putin za ta haifar da abin da ya faru dinnan bayan tuhumar Perry Mason, wato inda aka ga saukin amsa laifi; to amma kuma sanin gaibu sai Allah
Bayan da kafafen yada labaran Burtaniya su ka yi ta yada labarin da ya samo asali daga jaridar The Sun ta Burtaniyar, cewa Shugaban Amurka Donald Trump ya caccaki Firaminista Theresa May
Shugaban Amurka Donald Trump jiya Jumma'a ya bayyana dangantakar Amurka da Burtaniya a halin yanzu a matsayin wacce ke da muhimmanci fiye da yadda ya taba faruwa a tarihi, ya na mai karyata rahotannin da ke nuni cewa dangantakar kasashen ta dada tsami sanadiyyar wasu kalamansa da aka buga a daya daga jaridun da su ka fi fice a kasar
Trump, wanda ke tsaye ganga da Firaministan Burtaniya a harabar rukunin gidajenta na Chequers, ya kare kalaman nasa da ke cikin hirar da jaridar ta yi da shi, kalaman da wasu ke ganin ka iya gurgunta tasirin Firaminista Theresa May
"Jaridar ba ta fadi wasu abubuwan da na fada game da Firaministyar ba alhalin kuwa na fadi mashahuran abubuwa," abin da Trump ya fada kenan yayin da ya ke kare kansa a tambayar da aka masa kan malamansa na caccakar Firaminitar da Jaridar The Sun ta buga
Wani farmaki ta sama ya kashe akalla mutane 54 ciki har da mayakan IS da kuma fararen hula 28 a gundumar gabashin Syria ta Deir Ezzor a cewar masu sa ido a kan take hakin bil adama
Cibiyar da take sa ido a kan take hakin bil adama a yakin Syria dake zaune a Birtaniya ta Syrian Observatory, ta ce an kai wani hari a kan wata ma’aikatar yin 'kankara da yammacin jiya Alhamis a kusa da iyakar Iraki, yankin dake hannun IS, inda kuma fararen hula da mutane da dama ke zaune
Cibiyar mai sa ido a kan take hakkin bil adamar, ta ce ba a iya gano wanda ya kai harin nan da nan ba, ko jirgin da ya kai harin ya taso ne daga Iraqi ne ko kuma jirgin rundunar hadin gwiwa da Amurka ke jagoranta ne
Kamfanin dillancin labaran gwamnatin Syria na SANA, ya dora laifin kai harin a kan rundunar hadin gwiwa da Amurka ke jagoranta, yana mai cewar jirgin ya kashe akalla mutane 30 kana ya jikata wasu da dama
Shi kuma kamfanin dillancin labarai na Reuters ya fada cewa, rundunar hadin gwiwar, ta ce akwai yiwuwar ita kanta ko kawayenta sun kai hari a inda cibiyar Observatory din tace an aikata kashe kashen
Ana zargin 'yan sandan Pakistan sun yi awon gaba da wasu magoya bayan tsohon firai ministan kasar Nawaz Shariff kwana guda kafin ya koma kasar tare da yarsa Maryam Shariff wadda ake kyautata zaton zata gajeshi asiyasance
A Pakistan ana zargin cewa ‘yan sanda sun yi awon gaba da daruruwan magoya bayan tsohon Firai ministan kasar Nawaz Shariff, kwana guda kafin ya koma kasar tare da ‘yarsa Maryam Shariff, wacce ake ganin ita za ta gaje shi fagen siyasa, yayin kuma da dukkansu ke fuskantar yiwuwar a tsare su
Mambobin jam’iyyar Shariff ta League-N ko kuma (PML-N) a takaice, ta ce kamen dumbin magoya bayanta da aka yi, yunkuri ne na hana ba Shariff kyakkyawar tarba a Lahore, inda zai isa a yau Juma’a tare da ‘yarsa a wani jirgin fasinja
Hukumomi a Lardin Punjab, sun ce ba su ba da izinin a kama kowa ba, amma wasu rahotanni sun ruwaito cewa, ‘yan sandan sun dauki matakin kamen ne, saboda a kaucewa tashin hankali a birnin, gabanin isowar Shariff
A ranar Juma’ar da ta gabata, wata kotun da ke yaki da cin hanci da rashawa ta yankewa Shariff hukuncin zaman gidan yari na tsawon shekaru goma, ‘yarsa kuma shekaru bakwai a wani zaman kotu da ba su halarta ba, bayan da suka gaza yin bayani kan yadda suka mallaki kadarori masu tsada a London
Shi dai Shariff na zaune ne a London da ‘ya’yansa, inda yake jinyar matarsa wacce ke karban magani, saboda cutar daji ko kuma Cancer da take fama da ita
Kamar yadda mazauna birnin London suka sha alwashi da isar shugaban Amurka jama'ar garin suka fantsama cikin zanga zangar kin jinin shugaban Amurka Donald Trump
Birnin London da ya shiga rudanin siyasa da zanga zanga da aka yi ta yi akan tituna saboda Donald Trump, na karban bakuncin shugaban na Amurka wanda ya isa birnin a jiya Alhamis
Wannan ita ziyararsa ta farko a kasar ta Birtaniya, tun bayan da ya hau karagar mulki kusan watannin 18 da suka gabata
Gabanin isarsa Birtaniyar, shugaba Trump ya kwatanta kasar a matsayin “wuri da ya dau dumi
Trump da mai-dakinsa Melania, sun samu tarbar ma’aikatan ofishin jakadancin Amurka da ke Birtaniya
Ziyarar ta Trump da mai-dakinsa, na zuwa ne a daidai lokacin da gwamnatin Firai Minista Theresa May take fuskantar kalubale, bayan da Ministan harkokin wajenta Boris Johnson da wasu jami’an gwamnatin, suka yi murabus a wannan mako, a wani mataki na nuna bore kan wani sassauci da Birtaniyan ke sun dauka kan shirinta na ficewa daga kungiyar tarayyar turai
Shugaba Trump ya yi fatan Amurka da Birtaniya za su cimma matsaya ta fuskar cinikayya
Wannan kuma wani batu ne da Trump ya samu damar tattaunawa da Firai minister May, yayin wata liyafar ban-girma da aka sirya musu, wacce suka halarta tare da mai-dakinsa, karkashin jagorancin May a dadaddiyar Fadar Blenheim da aka gina tun a karni na 17, wacce ke da tazarar tafiyar kilomita 100, daga arewa maso yammacin London
Wani babban hafsan sojan Isra’ila yace hare-haren da jiragen saman kasarsa suke kai wa a Syria sun takura yunkurin da Iran ke yi na samun mazauni a kasar
Amma kuma ita ma Isra’ila an gurgunta ta, har dole yanzu ita ma tana neman agaji kafin ta iya cimma burinta na ganin bayan Iran daga Syria din
Wannan bayanin da kwamandan na Isra’ila, Maj-Gen
Michael Edelstein ya bayar jiya a wajen wata tattaunawa da wata cibiyar Yahudawa ta shirya a nan Washington, ya bada karin hasken da ba a saba samu ba, akan dabarun Isra’ila a kan Syria
Haka kuma, da yake amsa tambayar da sashen Iraniyanci na gidan rediyon VOA yayi masa, Gen
Edelstein yace matakin kai hare-hare da Isra’ila ke dauka a can Syria da Lebanon da sauran kasashe na samarda nasara
Majalisar dattawan Ireland ta ayyana wata doka da ta haramta shigowa da kayayyakin da Israila ta sarafa daga yankin yammacin kogin Jordan da ta mamaye
A Ireland, majalisar dattijan kasar ta zartar da wata dokar da ta haramta shigo da kayayyaki daga sassan da Isra'ila ta mamaye a gabar yammacin kogin Jordan
Idan majalisar wakilan kasar ta biyu sawun ta dattijai, Ireland zata zama kasar farko a turai da zata haramata kayayyaki da aka sarrafa a daga sassan da aka yiwa mamaya
Sai dai dokar bata da goyon bayan gwamnatin kasar
Ministan harkokin wajen kasar Simon Coveney, yace aiwatar da dokar zata yi wahala, domin manufofin cinikayyar kasar yana tare ne da na kungiyar tarayyar turai watau EU
Ina mutunta wannan majalisa da shawarwarinta, amma da girmamawa ban goyi bayan wannan mataki ba," ministan ya gayawa majalisar dattijai
Kuri'ar ta sami kakkausar suka daga hukumomin Isra'ila birnin Tel-Aviv
Ma'aikatar harkokin wajen Isra'ila ta soki majalisar dattijan Ireland saboda goyon bayan kuduri mai cike da hadari na msu tsatstsauran ra'yin masu yakin neman a kauracewa Isra'ila
Kakakin ma'aikatar harkokin wajen Isra'ila Emmanuel Nahshon, yayi gargadin cewa, dokar zata yi nakasu ga matakan difilomasiyya na neman wanzar a zaman lafiya a gabas ta tsakiya
Wani jigo a yankin Falasdinawa Aeb Erekat, yayi marhabin lale da labarin daga Ireland, ya kira shirin, a zaman "mataki na nuna baijita
Beate Zschsepe dake zama 'yar wata kungiya dake rajin bin tafarkin Hitler ta kashe bakin haure tara, takwas 'yan asalin Turkiya ne, daya dan Girka da yar sanda daya 'yar Jamus wadanda ta kashe tsakanin shekarun 2000 zuwa 2007
A Jamus, wata kotun kasar ta sami wata 'yar kungiyar rajin wariya ta NAZI masu bin tafarkin Hitler, da laifin kashe kashe har 10, kuma ta yanke mata hukuncin daurin rai-da-rai, bayan da aka kwashe shekaru biyar ana shari'a
Matar mai suna Beate Zschaepe, itace ta karshe da aka sani a zaman 'yar kungyar da ake kira National Socilaist Underground group, an sameta da laifin kashe bakin haure 9, takwas 'yan kasar Turkiyya, daya daga Girka, da kuma 'Yar sandan kasar ta Jamus
Ta aikata wadannan laifuffukan ne tsakannin shekara ta 2000-zuwa 2007
Masu gabatar da kara suka ce ra'ayinta na wariya shine dalilin kisan kan
Haka nan an sameta da laifin kai hare hare da bama-bamai har sau biyu a birnin Cologne, tareda fashi har 15,da kuma kasancewar ta 'yar kungiyar ta'addanci
An kama ta ne a 2011, bayan da 'yan kungiyar ta NSU suka mutu sakamakon kunar bakin wake bayan da wani yunkurin fashi da suka yi ya faskara
Zschaepe, ta kona dakin da suke zama tareda mutanen biyu
Daga baya ta amsa laifin cunnawa dakin wuta da gangan
Masu gabatar da kara sunyi amfani da wani fefen vidiyo da mutanen biyu suka bari da bayanin ta'asar da suka yi,wajen shari'ar da aka sami Beate da laifi
Taron da Pakistan ta dauki nauyinsa ya samu halartar jami'an leken asiri daga Rasha, Iran da China domin gano yadda kungiyar ISIS take samun gidin zama a kasar Afghanistan
Pakistan ta dauki dawainiyar wani taron da ba safai ake yi, jiya Laraba inda shugabannin hukumomin leken asiri daga Rasha da Iran, da China suka hallara domin su tattauna kan yaki da ta'addanci da kuma hada kai, musamman sun maida hankali ne kan samun gindin zama da kungiyar ISIS take yi a kasar Afghanistan wacce yaki ya daidaita
Majiyoyin gwamnati a birnin Islamabad sun tabbatarwa MA cewa, mahalarta taron, sun tattauna dalla dalla kan irin matakai na hadin guiwa domin hana magoya bayan kungiyar 'yan ta'addan ta ISIS dake Afghanistan, yin barazana ga iyakokin kasashen hudu
Taron na ba saban ba, ya kawo shugabannin hukumomin kasashen, wadanda hare haren ta'addanci daga ISIS ya shafe su kai tsaye, kodashike taron bai auna wata kasa ba,kamar yadda watakil za'a kalla," majiyoyin sun jaddada cewa a yunkurin da suke yi na kauda duk wani tunanin cewa, hada kai da Rasha, da China da Iran, na iya zagon kasa ga kokarin da Amurka take yi na daidaita al'amura a Afghanistan
Akalla mutane 10 aka kashe a wani harin da ake kyautata zaton yan bindiga ne suka kai kan ginin gwamnati a Gabashin Afghanistan
Hukamomi sun ce wasu mutane su 10 sun ji jikkata a harin da aka kai kan ginin Ma’aikatar Ilimi a Jalalabad, babban birnin lardin Nangarhar
Jami’an tsaro sun yi musayar wuta na lokaci mai tsawo da maharan kafin suka fatattake su
Wannan shine mummunan hari na biyu da ya faru a Jalalabad cikin yan kwanakin nan
An kashe wasu mutane 10, wasu su 4 kuma sun jikkata jiya Talata a lokacin da wani dan kunar bakin wake ya tada nakiyoyin da yayi dammara da su a wajen wan ishingen binciken jami’an tsaro
Kungiyar Taliban da yan bindigar da ke da alaka da ISIS na da karfi a yankin Nangarhar, kuma sun sha daukar alhakin kitsa hare-haren bom akan dakarun gwamnati
An fara taron kolin kungiyar kawancen tsaron NATO da gardama yau Laraba, yayin da shugaban Amurka Donald Trump ya fara da caccakar Jamus, yana zargin kasar mafi girma, mafi arziki kuma a kungiyar tsaron NATO da cewa ta zama ‘yar amshin Rasha
A lokacin wata ganawa a wurin karin kumallo da sakatare-Janar din Kungiyar NATO, Jens Stoltenberg, Trump soki Jamus akan yadda ta bar wani kamfanin makamashin Rasha mai suna Gazprom ya sanya bututun iskar gas da ake kira Nord Stream 2 da turanci ya bi ta yankin tekun kasar
Trump ya kuma yi ikirarin cewa, Jamus na biyan Rasha biliyoyin dala duk shekara
Shugaba Trump ya tambayi mahalarta taron na NATO cewa “ta yaya za a kasance tare, idan wata kasa na samun makamashinta daga kasar da ake neman tsari da ita?
Jamus, a cewar shugaban na Amurka, ta watsar da masana’antun ta na gawayin kwal, ta watsar da nukiliyarta, tana kuma samun mai da gas masu yawa daga Rasha
Ya ce ina gani wannan wani abu ne da ya kamata NATO ta duba
A kasar Turkiya shugaban kasa Recep Tayyib Erdogan ya fara sabon wa'adin mulki da cikakken iko lamarin da wasu ke tsoron cewa shugaban na iya rikidewa ya zama mai mulkin kama karya
Shugaban kasar Turkiyya Rajib Tayyib Erdogan, ya fara aiki tareda sabbin karin iko, a dai dai lokacind a kasar take komawa tsarin shugaban kasa mai cikakken iko
"Nayi alkawarin karfafa hadin kai da dangantaka tsakanin mu," Erdogan, ya fadawa majalisar dokokin kasar jiya Litinin, bayan da yayi rantsuwar kama aiki na wani sabon wa'adi
Wakilai daga jam'iyyarsa ta AKP suna sowa, yayinda 'yan hamayya suna zaune shiru
'Yan hamayya suna gargadin cewa Turkiyya tana fuskantar shugaba mai salon mulkin kama-karya, wadda jama'a suka zaba
Sai dai shugaba Erdogan ya dage cewa dumbin iko da ya samu a yanzu suna da muhimmanci domin tunkarar kalubale na rarrabuwar kawuna ta siyasa da kasar take fuskanta
An kama daliban kasar 6 ranar Jumma'a, abikin saukar karatu saboda sun rike katon zane na ba'a ga shugaba Erdogan
Dukkan su suna fuskantar zargin zagin shugaban kasa
Wasu masu nazarin al'amuran yau da kullum suna jin shugaba Erdogan yana iya amfani da dumbin ikon da yake dashi ya magance matsalar rarrabuwar kawuna da kasar take fama dashi
Firai Ministan kasar mai barin gado Binali Yildrim ya nuna alamun cewa da shugaba Erdogan zai kawo karshen aiki da dokar ta baci
Motar jinya da jirgin sama mai saukar ungulu ne suka dauki yaran da aka ceto zuwa asibitin Chiang Rai, inda aka bayyana cewa basa cikin mummunan yanayi
Hukumomin kasar Thailand sun ce an samu nasarar zaro karin yara hudu a yau Litinin, daga cikin yaran da suka share fiyeda makkoni biyu makalle a cikin wani kogo
Wadannan hudun zasu hade da wasu hudu na farko da aka fito da su tun daga jiya, daga jimillar yara 12 ‘yan wasan kwallon kafa da suka makalle a cikin kogon
Yanzu dai an ja burki ga aikin na yau Litinin, na kokarin da ake na ci gaba da neman sauran yara 4 da mai horad da su (watau Kochi) da suka rage a cikin wannan kogon mai suna Luang Tham
An dai yi ta sowa da murna a lokacin da mukadashin gwamnan jihar Chiang Rai, dake kasar Thailand, Narongsak Osatanakorn, ya sanar jiya Lahadi cewa an fito da wasu yaran daga kogon
Sakamakon ruwan saman da aka dinga tafkawa kamar da bakin kwarya a Japan wanda ya kashe mutane 80 har yanzu ana neman ceto wasu da laka ta tafi dasu
Har zuwa cikin daren jiya Lahadi masu aikin ceto sun ci gaba da neman mutane da kwararowar laka a sakamakon ruwan sama kamar da bakin kwarya da aka yi ta tapkawa ta rutsa dasu, harma ta kashe akalla mutane tamanin a kudu maso yammacin kasar Japan
Fiye da mutane hamsin sun bace
Hukumar nazarin yanayi ta kasar ta gabatar da kashedi bayan ruwan sama kamar da bakin kwarya a tsakiya da kuma yammacin kasar Japan ta hadasa kwararowar laka da batsewar rafi a yankin
Prime Ministan kasar Shinzo Abe ya fadawa yan jarida cewa ana yunkurin ceto ba kama hannun yaro
Rabon da aga irin haka a kasar tun alif dari tara da saba’in da shidda, kimamin shekaru arba’in da biyu da suka shige
An baiwa kimamin kusan mutane miliyan daya da rabi umarnin su fice daga gidajensu, yayinda aka sa kimamin miliyan uku cikin shirin kota kwana, kila suma a kwashe su daga gidajensu
Jiya Lahadi wani alkali ya yanke hukumcin sakin tsohon shugaban amma alkali Sergio Moro da ya daure shugaban bisa ga samunsa da laifin cin hanci da rashawa ya ce kotun bata da ikon sakinshi
Wata kotun daukaka kara a kasar Brazil ta bada umarnin a ci gaba da garkame tsohon shugaban kasar Luiz Inacio Lula Da Silva a gidan yari, ta canja hukuncin da wani alhaki a wannan kotun ya yanke, tunda farko a jiya Lahadi cewa a saki tsohon shugaban
Alkali Sergio Moro wanda shine ya yanke hukuncin daurin da aka yiwa tsohon shugaban a watan Afrilu bisa samunsa da laifin ci hanci da rashawa, yace kotun daukaka karan bata da ikon sakin tsohon shugaban, dan siyasa mai farin jinni a kasar sosai
Duk da hukuncin daurin shekaru goma sha biyu da aka yanke masa a bara, tsohon shugaba Lula yana da farin jinni a kasar
Kdiddiga da aka yi ya nuna cewa, idan tsohon shugaban ya sake tsayawa takara, zai iya lashe zabe a karo na uku a zaben da za’a yi a watan Oktoba
Ya ja ragamar mulkin Brazil daga shekara ta dubu biyu da uku zuwa shekara ta dubu biyu da goma sha daya
Rundunar mayakan ruwan kasar kasar Thailand tace an ceto a kalla yara hudu daga cikin a ‘yan wasan kwallon kafa goma sha biyun nan da kocinsu, da suka makale na tsawon sama da makonni biyu a kogo da ruwa ya mamale
Gwamnan lardin Chiang Rai, Narongsak Osatanakorn, shugaban aikin ceto yace masu nikayya suna bukatar a kalla sa’oi goma su sake shirin rukunin aikin ceto yaran na gaba kuma ana kyatata zaton komi zai tafi da kyau fiye da yadda aka zata
An kai yaran hudu da aka ceto asibiti
Tun farko jagoran aikin masu aikin ya bayyana cewa, "A shirye muke
Yauce ranar gudanar da wannan aikin
A daidai karfe uku na rana agogon GMT kwararrun nikayya goma sha uku suka shiga kogon suka fara aikin ceto rayukan ‘yan kwallon
Tawagar ta hada da kwararrun nikayya na rundunar mayakan ruwan Thai biyar
Sun tsara yadda zasu shiga kogon da kuma aikinda kowanne dayansu zai yi
Tawagar ta kunshi kwararrun ‘yan kasashen ketare goma sha uku da kuma fitattun masu nikayya na kasar Thailand biyar, wadanda suke da kwarewar tunkarar kowanne irin yayani da zasu fuskanta
Kwararrun masu nikayya biyu zasu raka kowanne yaro
Jami’ai sun ce ana kyautata zaton za a dauki kwanaki biyu zuwa hudu kafin a fito da dukan yaran
Ga dukkan alamu har yanzu akwai sauran rina a kaba dangane da kawo karshen nukiliyar Koriya Ta Arewa
Sakataren Harkokin Wajen Amurka Mike Pompeo ya ce takunkumin da aka kakaba ma Koriya Ta Arewa zai cigaba da aiki har zuwa karshe, wato bayan da aka yi cikakken bincike aka tabbatar cewa an kawo karshen shirye-shiryen nukiliya a kasar kamar yadda Shugaba Kim Jong Un ya yi alkawari
Da ya ke magana yau dinnan Lahadi a wani taron manema labarai a birnin Tokyo na Japan da takwarorin aikinsa na Koriya Ta Kudu da Japan, Pompeo ya ce, "A yayin da mu ke samun karfin gwiwa sanadiyyar tattaunawar da ake yi, cigaba da tattaunawa bai isa ya sa a dage takunkumin ba
Yayin da ruwan sama kamar da bakin kwarya ke barazana ga kokarin da ake yi na ceto matasan nan guda 12,
Jami'an a kasar Thailand sun ce an fara aikin ceto yaran nan guda 12 da kocin wasan kwallon kafarsu daga cikin kogon nan da su ka makale ciki
Wasu kwararrun 'yan iyo 13 daga kasashen waje da kuma wasu na kasar ta Thailand su 5 ne ke wannan aikin
Kowanne daga cikin yaran 12 zai samu rakiyar 'yan iyo biyu
Ana kyautata zaton za su fara fitowa da yaran daga karfe 9 na yamma agogon yankin a yau dinnan Lahadi
An fara ruwan sama kamar da bakin kwarya a arewacin Thailand inda yaran su ka makale cikin matsattsen kogon mai zurfi wanda ke kuma kunshe da ruwa
Wannan al'amarin na iya tilasta masu ayyukan ceton su kara kaimi ganin yadda kokarin ceto matasan ke tattare da matsaloli
A halin da ake ciki kuma, iskar shaka ta oxygen da ke cikin kogon ta ragu, wanda hakan ka iya kara galabaitar da matasan
Paparoma Francis ya kushewa kauda kai da ake yi da ya ruruta wutar tashe tashen hankali dake janyo asarar rayuka da kuma tilasawa al'umma kauracewa kasashensu
Paparoma Francis ya yi Allah wadai da nuna halin ko in kula da ya sa tashin hankali ya mamaye gabas ta Tsakiya ya kuma yi sanadin raba dubban mabiya addinin kirista da muhallansu
Paparoman yana jawabi ne yau asabar da safe a birnin Bari na kasar Italiya a wani taron addu’oi na shugabannin darikar Katolika, na neman zaman lafiya a gabas ta tsakiya
Paparoma Francis yace, kamar haske a cikin duhu, Kiristoci da suke fuskantar kuntatawa a gabas ta tsakiya suna ci gaba cikin bangaskiyarsu duk da matsi da suke fuskanta
A cikin addu’arshi ta farko, Paparoma Francis yace Gabas ta Tsakiya ita ce tushen addinin Kirista, inda al’adun kirista da asalinsu suke
Paparoma Francis ya dade yana bayyana damuwa game da yadda ake korar mabiya addinin kirista daga muhallansu a gabas ta tsakiya
Adadin kirista a yankin ya ragu matuka a cikin shekarunnan, sabili da kuntatawa kiristoci da masu tsats-tsauran ra’ayin addinin Islama ke yi, da yake-yake, da kuma rashin tabbas a fannin harkokin siyasa da tattalin arziki
Duk da haka Paparoman yace, yankin dake cike da haske a shekarun baya, yanzu ya bakanta, da gajimaren yaki da tashin hankali, da lalata kaddarori da mamaya wadansu lokuta da masu tsattsauran ra’ayin addini ke yi, da kauracewar al’umma ala tilas, da kuma kyaliya
Paparoman ya kara da cewa, dukan wadannan suna faruwa yayinda da dama ke nuna halin ko in kula, Yace Gabas ta Tsakiya ta zama kasar da al’ummarta ke ficewa daga kasarsu
A wani al'amari da ka girgiza hanjin manyan baraye a fadin duniya, kotu ta zartas da hukuncin daurin shekaru 10 ga tsohon Firaministan Pakistan
Wata kotun yaki da almundahana da ke kasar Pakistan ta zartas da hukuncin daurin shekaru 10 a gidan yari ma tsohon Firaminista Nawaz Sharif, tare kuma da cinsa tarar dala miliyan 10
5 saboda kasa bayyana yadda ya mallaki dinbin dukiya a kasashen waje
Kotun ta kuma yanke hukuncin daurin shekaru 7 ma diyarsa, wacce kuma ta gaje shi a siyasance wato Maryam Nawaz, baya ga tarar da aka ma ta sama da dala miliyan 2
5, saboda laifin hadin baki mai nasaba da boye dukiyar da uban ya mallaka a kasashen waje
Shi kuma mijinta an yanke masa hukuncin daurin shekara guda
Su ma 'ya'yan Sharif biyu, wato da Hassan Nawaz da Hussain Nawaz, na cikin wadanda aka kai kara
Masu gabatar da kara sun ce tun daga farko yaran su ka ki gabatar da kansu ga kotun, saboda haka za a yanke masu hukunci duk kuwa da ba su nan
Ga dukkan alamu rayuwar yaran nan da su ka makale cikin kogo mai cike da ruwa na fuskantar hadari yayin da tsarin ceto su ke dada kasancewa da sarkakkiya
Lokaci na kurewa na ceto yara 12 da kuma kocinsu na kwallon kafa, daga cikin wani kogo mai cike da ruwa da ke arewacin Thailand, a cewar hukumomin da ke sa ido kan ayyukan ceton; su na masu nuni da rashin gyawun yanayi da kuma karancin iskar shaka ta oxigen
Yinkuri mafi girma na kai dauki da aka yi a kogon na Tham Luang Non ya kai ga rasa rai jiya Jumma'a, bayan da wani tsohon dan kundubalar ninkayar sojojin ruwan kasar ya mutu cikin ruwan
Samarn Poonan na aikin girke tukwanen iskar shaka ta oxigen ga mutanen da ke cikin kogon ne, yayin da shi kuma iskar shakar tasa ta kare har ya mutu
Ga dukkan alamu an fara yaki tsakanin Amurka da China a fagen kasuwanci saboda rige-rigen sa haraji ma juna da su ke yi
Jiya Jumma'a kasar China ta ce ala tilas ta dau matakin ramuwar gayya kan Amurka, bayan da Amurkar ta sa haraji kan kayakin Chinar guda 800 wadanda kudinsu ya kai dala biliyan $34
China ta ce ta maka harajin ramuwar gayya kan kayakin Amurka guda 545, wadanda su ma kudinsu ya kai dala biliyan $34
Kayakin sun hada da amfanin gona da motoci da kuma albarkatun ruwa, a cewar kamfanin dillancin labaran China Xinhua
Mai magana da yawun Ma'aikatar Harkokin Wajen China Lu Kang, ya ce China na da cikakkiyar hujjar mai da martani ma Amurka saboda irin harajin da ta saka ma ta, wanda a cewarsa zai kawo tangarda a tsarin cinakayyar duniya, ya kuma kawo cikas ga farfadowar tattalin arzikin duniya, a cewar gidan talabijin din China na CCTV
'Yan sa'o'i gabanin fara aikin harajin da Amurka ta sa kan kayan Chinar, Shugaban Amurka Donald Trump ya kara gargadin yiwuwar ya maka wani harajin kan kayakin China, na kudi dala biliyan 500, wanda shi ne ma kusan jimlar kayakin da China ta shigar Amurka bara
Magajin birnin London babban birnin Birtaniya ya amincewa wasu dake son yin gangamin kin amincewa da ziyarar Shugaba Trump a ranar 13 ga wanna watan su gudanar da zanga zangar
Magajin Garin London ya amince da bukatar wasu masu zanga-zanga ta su saki wani balam-balan mai siffar Shugaban Amurka Donald Trump a fusace, saye da kamfai tamkar dan bomboi, yayin da Shugaban na Amurka zai kai ziyara a London, babban birnin kasar Burtaniya
Balam-balam din mai tsawon mita 6 zai bi ta kan ginin Majalisar Dokokin Burtaniya da misalin karfe 9:30 na safe agogon yankin, a ranar 13 ga watan Yuli da za a yi zanga-zangar
"Magajin Garin na goyon bayan zanga-zangar lumana tare kuma da sanin cewa hakan na iya haifar da wani abu,"
a cewar ofishin Magajin Garin na London Sadiq Khan a jiya Alhamis
Leo Murray, dan rajin da ya jagoranci kirkiro balam-balam din, wanda ake wa lakabi da "Trump Dan Bomboi," ya yi amfani ne da kafar internet wajen tara kudi dala dubu ashirin wajen gina, abin da ya kira, "balam-balam dinmu mai tsawon mita 6 kuma mai ruwan doruwa mai siffar dan bomboi mai mugunyar fuska da guntayen yatsu, wanda zai bi ta kan tsakiyar birnin London yayin da Trump ke kai ziyara
A yayin ziyarar ta tsawon kwanaki uku
Trump zai gana da Sarauniya Elizabeth da Firayim Minista Theresa May
Yarjejeniyar da Pakistan ta taimaka Afghanistan da Taliban suka cimma ta yi sanadiyar gudanar da bikin sallar Eid el Fitr a kasar ta Afghanistan cikin kwanciyar hankali
Pakistan ta taka muhimmiyar rawa a yarjajjeniyar
tsagaita wutar da aka cimma a watan jiya tsakanin Afghanistan da Taliban, da zummar tabbatar da cewa mutanen kasar sun gudanar da bukukuwan karamar Sallah ta Eid el Fitr cikin kwanciyar hankali
Wannan ya dada inganta dangantakar Pakistan da Afghanistan, wadda ta yi tsami na kusan tsawon shekaru biyu
Lokacin da aka ba da sanarwar tsagaita wutar, sai wasu mayakan Taliban su ka nufi cikin birane, da dama daga cikinsu su ka yi ta daukar hotuna da mutanen unguwa
Wasunsu kuma su ka yi salla tare da jami'an tsaron gwamnati -- wadanda su ka sha fafatawa da su a baya
Da dama daga cikinsu sun gaya ma manema labarai cewa su fa sun gaji ma da yakin
To amma wannan tsagaita wuta na wuccin gadi, wanda aka dauka a matsayin wani babban mataki na ganin cewa an yi nasarar sasantawa a Afghanistan, ya kasa yin sanadin wata sabuwar tattaunawa tsakanin masu ruwa da tsaki a yankin, inda Taliban ta ma ki tayin tsawaita tsagaita wutar da Shugaban Afghanistan Ashraf Ghani ya yi
Hasashen da aka yi na cewa za’a sake samun ruwan sama “kamar da bakin kwarya” gobe Juma’a, ya kara jefa jami’an kasar Thailand cikin hanzarin kokarin ceto tawagar wasu matasa 12 ‘yan kwallon kafa da suka makale a cikin wani kogon wanda ruwa ya toshe hanyoyin shiga da fita nashi
Wannan yasa ma’aikatan bada agaji dake famar tsamo yaran suka warwatsu a yau Alhamis don neman wasu hanyoyin na daban da zasu fito da su daga cikin kogon mai suna Tham Luang, wanda ake kokarin bude hanyoyinsa don ruwan dake ciki ya fice
Yaran dai tun ran 23 ga watan jiya na Yuni suke cikin kogon bayanda ruwa ya toshe hanyarsu ta fita
Daya daga cikin matakan da ake tunanin dauka shine a kyale su suyi ta zama a cikin kogon har sai ruwan da kansa ya kwarara, ya fice, abinda zai iya daukan tsawon wattani hudu daga yanzu
Shugaban hukumar dake kare hakkin bil Adama ta Majalisar Dinkin Duniya ya fada a rahotonsa cewa al'ummar Rohingya na ci gaba da arcewa daga kasarsu saboda tarzoma da kutuntawa da ake yi masu
Shugaban hukumar kare hakkin Bil Adama ta Majalisar Dinkin Duniya Zeid Raad Al Hussein ya bada rahoton cewa dubban yan gudun hijira yan kabilar Rohingya suna ci gaba da arcewa tarzoma da kuntuta musu da ake yi a kasar Myanmar
Yace hukumomi Myanmar suna kokarin su shawo kan duniya cewa a shirye suke, zasu bari yan gudun hijira su koma gidajensu
To amma Mr Zeid ya musunta wannan ikirari
Yace yana da shedar mutane kalilan da suka koma don radin kansu an garkama su a gidan yari kuma an musguna musu
Yace dukkan yan gudun hijira da suka koma da ofishin hukumar sa ta zanta da su, sun baiyana yadda ake ci gaba da yi musu tarzoma da musguna musu da take yancin su, ciki harda karkashe wasu da kuma kona gidajen wasu yan kabilar Rohingya
Mutane suna ci gaba da arcewa kunci daga jihar Rakhine, harma wasu dake arcewa sun gwamace ko kuma a shirye suke sun fuskanci yiwuwar su mutu a teku, domin kawai su tsira daga musguna musu da ake yi
A saboda haka Me Zeid ya bukaci kwamitin sulhu na Majalisar Dinkin Duniya daya kai karar kasar Myanmar gaban kotun kasa da kasa, domin a bincike zarge zargen musugunawa da kuma kisan kiyashen da aka yiwa yan kabilar Rohingya
Al'ummar Poland na ci gaba da zanga zangar kin amincewa da wata doka da gwamnatin ta fitar wadda ta ragewa alkalan kasar shekarun yin ritaya musamman alkalan kotun kolin kasar lamarin da mutane ke gani wani yunkuri ne na nada 'yan amshin shatan gwamnati
An ci gaba da gudanar da zanga zangar adawa da wata sabuwar doka a duk fadin kasar Poland, wacce ta yi sanadiyar Alkalan kotun kolin kasar uku suka sauka daga mukamansu
Lech Walesa, wanda ya taba lashe kyautar Nobel, na daya daga cikin wadanda suka yi tattaki a birnin Warsaw a jiya Laraba
Yayin kuma wani jawabi da ya yi ga gangamin masu zanga zangar a kofar kotun kolin kasar, ya jaddada kiran cewa lallai sai masu ra’ayin mazan jiya, sun sauka a mukamansu
A cewar Walesa “duk wanda ya karya dokar kasar da tsarin yadda aka raba ayyukan gwamnati, to ya zama babban mai laifi, ya kuma zama dole mu yi iya bakin kokarinmu, mu ga cewa mun kori kowane ne, domin mu zabi wasu mutane daban
Ya kuma yi hasashen cewa, akwai yiwuwar irin matakin da gwamnatin ke dauka, ka iya haifar da yakin basasa a kasar ta Poland
A jiya Laraba, Firai Ministan kasar Matuesz Morawiecki, (MATEWUSH MOROWIKKI) ya kare matakin da ya dauka a gaban majalisar tarayyar turai na rage shekarun da ya kamata Alkalai su yi ritaya daga mukamansu
Dan shugaban kungiyar IS Abu Bakir al-Bagdadi ya mutu a wani harin kunar bakin wake da ya kai a birnin Homs a yammacin Syria, bisa ga cewar kafar labaran IS al-Nashir
Kafar sadarwar IS al-Nashir ta buga hoton matashin da aka bayyana a matsayin Hudhayfah al-Badri, dan al-Baghdadi, ya rasa ransa ne yayin wani hari da ya kai kan dakarun kasar Rasha da na gwamnatin Syria da kungiyar IS ke kira Nusayriyyah, da aka girke a Homs
Muryar Amurka bata tabbatar da mutuwar tasa ba
Al-Baghdadi wanda dan asalin kasar Iraq ne , wanda ainihin sunansa shine Ibrahim Awad al-Badri, ya ayyana kafa daukar Musulunci ne a birnin Mosul a watan Yuni shekara ta 2014, ya kuma mayar da kansa Kalifa
shugaban kungiyar ta IS, ya kasance mutum da aka fi nema ruwa a jallo a duniya, wanda kuma aka yi alkawarin bada tukuicin dala miliyan ishirin ga duk wanda ya bada bayanan da zasu kai ga kamashi
Kawo yanzu babu tabbacin inda Al-Baghdadi yake, yayin da wadansu rahotanni marasa tushe suka sha cewa an kashe shi ko kuma an ji mashi rauni
Sabuwar dokar da gwamnatin Poland ta fitar na rage shekarun da alkalai zasu yi ritaya ya gamu da fushin jama'ar kasar sanadiyar hakan sun shiga zanga zanga
Ana sa ran ganin karin masu zanga zangar adawa da sabuwar dokar sashen shari’ar kasar Poland a yau Laraba, yayin da dubban masu macin ke fadin cewa wannan mataki ne da gwamnatin masu ra’ayin neman sauyi take dauka na mamaye kotunan kasar
An ga dubban masu zanga zanga dauke da tutocin Poland da na Tarayyar Turai kuma suna ihu suna cewa kada a mamaye kotuna a cikin birnin Warsaw da wasu biranen kasar a jiya Talata
A karkashin sabuwar dokar da ta rage shekarun yin ritaya ga alkalan manyan kotuna, sama da kashi uku cikin hudu na alakalan kotun koli ne za a tilastawa su yi ritaya a yau Laraba
Wanda ya kafa kungiyar kwadago ta Solidarity, wanda kuma ya taba cin lambar yabo ta Nobel Prize, Lech Walesa, (LAKE VAWENSA) yace yana cikin wadanda zasu yi maci a yau Laraba, yana mai cewa a shirye yake ya jagoranci shirin tsige Firai ministan kasar Jaroslaw Kaczynski kuma shugaban jami’iyar Law and Justice mai mulki da karfin tuwo, wanda yace shine sanadin matsaloli da kasar ke huskanta
Sai dai Walesa bai yi wani karin bayani game da abin da yake nufi da tsigeshi da karfin tuwon ba
Gwamnati tace wajibi ne a kawo suayi a sashen shari’ar kasar, tana mai cewa galibin dokokin sashen an yi su ne tun zaman tsarin mulkin kwamisanci
Gwamnatin India ta zargi WhatsApp da baza labaran karya wanda ya yi sandiyar mutuwar mutane 31 saboda haka ta bukaci kamfanin Facebook ya hana mutane yin anfani da kafar
India ta bukaci kamfanin Facebook ta hana yada sakwannin karya a kan manhajar WhatsApp, tana mai cewa, wadannan bayanan karya sun sa ‘yan banga sunakashe mutane da dukan mutane a duk fadin kasar
Sakonin karya game da masu satar yara da ya bazu ta WhatsApp, ya yi sanadiyar mutuwar akalla mutane 31 a jihohi goma cikin shekara guda, ciki har da mutane biyar da jama’a suka musu duka har suka kashe su a ranar Lahadi a jihar Maharashtra dake yammacin kasar
A cikin wata sanarwa da kalamai masu gauni a jiya Talata, ma’aikatar na’urorin da fasahar sadarwa ta India ta fitar, tana cewa, Facebook ba zata iya kaucewa yin bayani da daukar alhaki ba, idan aka yi amfani da wannan manhajar aikewa da sakwannin baza labaran karya
Sanarwar tace gwamnati ta kuma mika kokenta ga WhatsApp ta dauki matakin gaggawa wurin kawo karshen wannan abu kuma ta tabbatar da ba ayi amfanin da dandalinta wurin baza irin wdannan bayanan karya, inji ma’aikatar fasahar sadarwar India
Masu aikin ceto na gaggauta ceto matasan da suka makale a wani kogo a Thailand kafin wani ruwa ya sauko wanda masu kula da yanayi suka yi harsashen zai yi matukar yawa
Masu aikin ceto a Thailand suna aiki cikin gaggawa su ceto kungiyar yan wasan kwallon matasa da suka makale a cikin wani kogon da ambaliya ruwa ya tabakawa sama da mako guda, kafin ruwan sama kamar da bakin kwarya da za a samu a cikin yan kwanaki masu zuwa kamar yanda hasashe ya nuna
An gano matasan 12, yan shekaru 11 zuwa 16 da mai horar da su dan shekaru 25 a ranar Litini hade wuri guda a kan wani dutse a can cikin kogunan Tham Luang
A halin da ake ciki kuma, hukumomi suna kokarin jan ruwa daga cikin kogon, amma ganin za a samu ruwan sama mai yawa kamar yanda hasashe ya nuna, yaran zasu bukaci amfani da rigar da zata hana su nitsewa cikin ruwa, yayin da kwararrun zasu rika basu shawara abinda zasu yi, inji ministan harkokin cikin gida Anupong Paojinda
An ce yaran da mai horar dasu suna cikin kasala
Sojojin kundubala na mayakan ruwan Thailand guda bakwai da suka hada da ma’aikatan lafiya ne suke kula da yara kuma suna tare da su a cikin kogon
jami'an tsaro sun yi awon gaba da tsohon firayin ministan kasar Malaysia Najib Razak, wanda ake sa da aikata laifin wawurar kudin gidauniyar 1MDB da ya kirkiro lokacin da yake mulki
An kama tsohon Firai ministan kasar Malaysia Najib Razak dangane da wani abin fallasa na biliyoyin dala da ya shafi kudin gidauniyar raya kasa da ake kira 1MDB
Majiyu sunce jami’an hukumar yaki da cin hanci da rashawa ne suka kama Najib ne a gidansa yau da safe
Gobe Laraba ake kyautata zaton tuhumar tsohon Firai ministan
Ana zargin Najib da laifin wawurar kudin gidauniyar ta 1MDB da ya kirkiro lokacin da yake mulki
Ma’aikatar shari’a ta Amurka ta bayyana cewa, an wawure dala miliyan dubu hudu da dari biyar daga gidauniyar ta 1MDB, wadansu kudaden kuma sun karasa a bankunan ajiyar Najib
Wannan abin fallasar ya janyo mummunan kaye da jam’iyar National Front Coaliation ta Najib ta sha, wadda ke mulkin kasar Malaysia tunda ta sami ‘yancin kai a shekarar alib da dari tara da hamsin da bakwai
Kwanan nan shugaban Amurka Donald Trump ya bayyana cewa Koriya ta Arewa ta sha alwashin dakatar da ayyukan ta na Nukiliya sai ga shi ana zargin da kwai lauje cikin nadi
Ana nuna damuwar ganin Korea ta Arewa tana kara karfi, maimakon warware cibiyar ayyukanta na Nukliya da makamai masu linzami
Sakataren ma'aikatar harkokin wajen Amurka Mike Pampeo a wannan makon zai kai ziyara ta 3 zuwa Pyongyang
Ziyara tasa ta biyo bayan tattaunawar da aka yi ranar lahadi a yankin Koriya da aka haramta gudanar da ayyukan soja, tsakanin jakaden Amurka a kasar Filipin Sung Kim da yan kasar Koriya ta Arewa
Wannan shine karo na farko da jami'an kasar Amurka da na Koriya ta Arewa suka gana tunda shugaban Amurka ya tattauna da takwaran aikinsa na Koriya ta Arewa Kim Jong Un a ranar 12 ga watan Yuni a Singapore
Trump a kwanan nan ya bayyana cewa babu sauran wata barazana ta makaman Nukliya daga Pyongyang biyo bayan nasarar da aka samu akan tattaunawarsu da shugaban kasar Koriya ta arewan
Hotunan tauraron dan Adam da jami'an lekan asirin Amurka sun karyata wannan tabbacin inda suka nuna shaidar ayyukan kwanan nan a wurare da daman na sirri a Kasar Koriya ta Arewan wanda ke da alaka da samar da ma'adanin Uranium don kera Makaman Nukliya
Matasa 12 da mai horas dasu a wasan kwallon kafa da suka makale a wani kogo a kasar Thailand an samesu da rai
An samu matasa goma sha biyu ‘yan wasan kwallon kafa na kasar Thailand da mai horon su da rai cikin wani kogo kwanaki goma bayan sun bace
Jiya Litinin gwamnan lardin Narongsk Oscthanakcon ya fadawa yan jarida cewa an samu matasan kuma dukkansu suna da rai
Yace za’a kawo likita ko kuma liktoci da zasu kula da su har sai sun murmure
Yace bai tabbatar ko zasu iya cin abinci nan take ba domin sun dan kwana biyu basu ci komai ba
Su wadannan matasa yan shekara tsakanin sha daya zuwa sha shidda da mai horon su, mayakan ruwa na musamman ne suka same su makale cikin kogo
Jiya Litinin mayakan ruwan masu aikin ceto suka ceci matasan a gefen kogon dake kan tudu
Hukumomin kasar ta Mali na can suna bin diddigin harin da aka kai jiya Lahadi a kan wata tawagar sojan Faransa masu sinitiri a kasar ta Mali, inda har mutane hudu suka rasa rayukkansu
Hukumomin kasar ta Mali na can suna bin diddigin harin da aka kai jiya Lahadi a kan wata tawagar sojan Faransa masu sinitiri a kasar ta Mali, inda har mutane hudu suka rasa rayukkansu
Ma’aikatar tsaro ta Mali ta tabattarda cewa ko bayan wadanda aka kashen, har ila yau an raunata wasu kamar 20, ciki harda sojojin Faransa guda takwas
Rundunar sojan Faransa ta tabattarda cewa ba’a kashe mata soja ko daya ba lokacinda aka tada bam daga cikin wata mota a garin Gao
Har zuwa yanzu dai ba wata kungiyar da ta dauki alhakin kai farmakin wanda ya faru kwannaki kalilan bayanda wasu ‘yan jihadin Islama suka abkawa helkwatar sojan tarbacce na kasashen Afrika dake Bamako, inda nan ma mutane shidda suka rasa rayukkansu
Andres Manuel Lopez Obrador, AMLO, dan shekara 64 da haihuwa da ya lashe zaben shugaban kasar Mexico ya yi alkawarin tunkarar gwamnatin Amurka da shugabanta Donald Trump
Andres Manuel Lopez Obrador, dan shekaru 64, mai ra’ayin sauyi, wanda kuma ya faro harkokin siyasarsa shekaru da dama da suka gabata, bayan da ya dukufa wajen kare hakkin ‘yan kasa, ya lashe zaben shugaban kasar Mexico
A jiya Lahadi ya bayyana cewa, batun cin hanci da rashawa da kuma bin doka, na daga cikin abubuwan da gwamnatinsa za ta mayar da hankali a kai
Wani batu kuma da gwamnatinsa za ta dukufa akai, shi ne tunkarar gwamnatin Amurka da shugabanta Donald Trump, wanda a lokacin yakin neman zabensa, ya yi ta babatun cewa zai tilastawa Mexico ta biya kudin gina katanga tsakanin kasashen biyu
Trump har ila yau, ya kwatanta wasu ‘yan kasar Mexico a matsayin masu aikata laifuka da yin fyade idan sun tsallaka zuwa Amurka
An dai yi ta ta-da jijiyar wuya tsakanin Mexico da Amurka, musamman dangane da yadda gwamnatin Trump ke aiwatar da tsarin “ba-sani-ba-sabo”, wanda ya kai ga raba ‘ya’ya da iyayensu, mafi aksarinsu ‘yan kasar ta Mexico akan iyakar kasar da Amurka
Rahotanni daga Mexico na cewa, dan takarar shugaban kasa mai ra’ayin sauyi, wanda ya sha alwashin zai “gyarawa shugaba Donald Trump zama,” na gab da lashe zaben shugaban kasar da aka yi
Kuri’ar jin ra’ayin jama’a da aka kada gabanin zaben na jiya Lahadi, ya nuna Andres Manuel Lopez Obrador, wanda aka fi sani da AMLO a takaice, shi zai yi nasara a zaben
An yi ta ta-da jijiyar wuya tsakanin Mexico da Amurka, musamman dangane da yadda gwamnatin Trump ke aiwatar da tsarin “ba-sani-ba-sabo”, wanda ya kai ga raba ‘ya’ya da iyayensu, wadanda mafi aksarinsu ‘yan kasar ta Mexico ne akan iyakar kasar da Amurka
Zaben shugaban kasar na Mexico ya wakana ne hade da na ‘yan majalisar dokoki da kuma gwamnoni tara
Wannan zabe shi ne mafi girma a tarihin zamanin baya-bayan nan, kuma shi ne wanda aka fi samun tashin hankali, inda aka kashe sama da ‘yan siyasa 100 gabanin zaben na jiya lahadi
Kasar Canada ta kara haraji kan kayan da kamfanonin Amurka ke sawarya a kasar, a wani mataki na maida martani kan karin harajin da Amurka tayi
Yau daya ga watan Yuli sabon harajin da kasar Canada ta sawa kayayyakin Amurka zai fara aiki, biyo bayan Karin harajin da shugaba Trump ya yi kan goran ruwa da karafan da kasar Canada ke sayarwa a Amurka
Ofishin Firai minister Trudeau ya fada a wata rubutacciyar sanarwa cewa, Firai Ministan bashi da zabi, ya zama tilas ya sanar da daukar matakin maida martani kan Karin harajin da Amurka tayiwa goran ruwa da karafan, ranar daya ga watan Yuni ta wannan shekarar
Ranar jumma’a Firai Ministan kasar Canada Justin Trudeau da shugaban Amurka Donald Trump suka tattauna kan harkokin cinikayya da tattalin arziki, bisa ga cewar fadar White House jiya asabar
Tattaunawar da aka yi ta wayar tarho tsakanin shugabannin biyu ita ce ta farko tun bayan taron kungiyar kasashe masu karfin tattalin arziki G7
Bayan ganawar, Trump ya buga a shafinsa na Twitter cewa, Trudeau “bashi da karfin hali”, kuma “marar gaskiya”
Kayan da ake sarrafawa a Amurka da Canada ta karawa haraji sun hada da markadadden tumatir da ake zubawa kan abinci, da injin yankar ciyawa da kuma kananan kwalekwale na nishadi masu gudun gaske a kan ruwa
Haka kuma giyar Whiskey na cikin jerin abinda kasar Canada ta karawa haraji
Ana sarrafa Whiskey ne a galibi a jihohin Tenessee da kuma Kentucky
Yayin da wasu kwararru ke kaffa-kaffa da takardar kudin China, wasu kasashen Afirka na tunanin fara ajiyarsu ta kasashen waje a takardar kudin Chinar
Kasashen Afirka fiye da 10 na nazarin fa'ida ko rashin fa'idar amfani da takardar kudin kasar China (wato yuwan) wajen yin ajiyarsu ta kasar waje, kamar yadda jami'an kasashen su ka tattauna a watan jiya a birnin Harare na kasar Zimbabbwe
Amfani da takardar kudin Chinar zai saukaka ma kasashen na Afirka biyan kasar China basussukan da ta ke binsu
To amma kuma hakan na nufin dogaro ga wani irin tsarin tattalin arziki da cigaba da ke dada fuskantar kokwanto, saboda irin ka'idojin da ya ke amfani da su musamman wajen yin harka da kasashen Afirkan
yayin da duniya ke farincikin alkawarin yin watsi da makaman nukiliya da Koriya Ta Arewa ta yi, sai kuma ga shi wata kungiyar na waswasin hakan
Wata kungiyar saka ido ta ce hotunan tauraron dan adam sun nuna cewa a watannin baya-bayan nan, an yi matukar inganta daya daga cikin tasoshin nukiliyar Koriya Ta Arewa
Kungiyar 38 North, wacce ke sa ido kan harkokin soji, da harkokin tattalin arziki, da harkokin zamantakewa da dai sauransu a Koriya Ta Arewa, ta fada a wani rahoto ranar Laraba cewa hotunan da aka dauka daga sararin sama ranar 21 ga watan Yuni sun nuna cewa Koriya Ta Arewa ta dada inganta tashar nukiliyarta ta Yongbyon
Hukumar leken asirin tabbatar da tsaron kasa ta Amurka CIA ta ki cewa komai kan wannan rahoton kuma Ma'aikatar Harkokin Wajen Amurka ta ce ita ba ta magana kan abin da ya shafi bayanan sirri
Fadar Shugaban Amurka ta White House ta ki cewa komai da aka tuntube ta
Shugaban kasar Afghanistan ya kawo karshen tsagaita wuta da kungiyar Taliban bayan kwanaki goma sha takwas
Shugaban kasar Afghanistan Ashraf Ghani ya ba jami’an tsaron kasar izini yau asabar su ci gaba da kai farmaki kan kungiyoyin mayaka, abinda ya kawo karshen tsagaita wuta na kwanaki goma sha takwas da aka yi da Tabilan
Gwamnatin ta tsaida shawara ta kashin kanta, ta tsagaita yaki da kungiyar Taliban a kasar na tsawon mako guda kwanaki biyu kafin ranar goma sha biyar ga watan Yuni da aka yi bukin sallah
Daga baya Ghani ya kuma kara wa’adin tsagaita wutar da kwanaki goma da begen zai karfafawa kungiyar Taliban guiwa,ta daina tashin hankali, ta kuma nemi zaman tattaunawa da zata kawo karshen yakin Afghanistan
Kungiyar Taliban karon farko cikin shekaru goma sha bakwai, ta tsagaita kai hare hare lokacin bukukuwan sallah na tsawon kwanaki uku
Sai dai kungiyar tayi watsi da kiran da shugaban Ghani ya yi na kara wa’adin tsagaita wutar, kuma tuni ta ci gaba da kai hare hare kan jami’an tsaron Afghanistan dake janyo asarar rayuka
Rundunar sojin Amurka ma ta goyi bayan dakarun Afghanistan tare da tsagaita kai hare hare ta jiragen sama kan kungiyar Taliban, a lokacin da dakarun gwamnati suka tsagaita wutar
Ghani ya sake mika goron gayyata ga kungiyar mayakan da neman tazo teburin tattaunawar zaman lafiya
A cigaba da nuna rashin amincewa da manufofin Shugaba Trump kan shigowar baki, kungiyoyin magoya bayan kaurar jama'a daga kasa zuwa kasa za su yi zanga-zanga yau a fadin Amurka
Kungiyoyi masu goyon bayan kaurar jama'a daga kasa zuwa kasa, na shirin gudanar da jerin zanga-zanga a fadin Amurka a yau dinnan Asabar, don su nuna bacin ransu kan manufofin Shugaba Donald Trump na babu sani ba sabo game da bakin haure
Hadakar kungiyoyi masu ra'ayin gaba-dai gaba-dai, ciki har da kungiyoyin da su ka shirya zanga-zangar mata shekaru biyu da su ka gabata, na shirin tsara yadda wasu mutane sama da 600 za su tattara dubban mutane su yi zanga-zangar a fadin kasar
Ana kan shirya zanga-zangar ce a manyan biranen da su ka hada da Washington DC, da Los Angeles da New York da kuma sauran kanana garuruwa a fadin kasar
Zanga-zangar ta yau Asabar, wacce aka yi wa taken, A Dunkule Iyalai Su ke, na samun kudaden gudanarwa da kuma goyon baya ne daga kungiyoyi da dama ciki har da kungiyar American Civil Liberty da MoveOn
Yau Juma’a shugabannin kasashen Turai suka cimma yarjejeniya kan bakin haure
Shugaban Faransa Emmanuel Macron ya ce, “yarjejeniyar labari ne mai kyau”
Kungiyar Turai ce ta fara tattaunawar a jiya Alhamis da yamma aka kuma kammala a safiyar yau Juma’a
Wananan yarjejeniyar za ta kirkiro wuraren zaman wucin gadi ga masu neman mafaka da ke shigowa daga wasu kasashen zuwa Turai, musamman ga wadanda suka amince da karbar bakin haure
Sai dai kasar Italiya ta ki amincewa da yarjejeniyar a taron kolin kasashen Turai da ake yi a kasar Brussels, inda suka bukaci kasashen kungiyin 28’ da su kara taimako akan matsalolin bakin haure a birnin Rome
Firai-Ministan Italiya Giuseppe Conte ya ce, daga baya kasarsa za ta yanke shawarar ko za ta karbi bakunci ko samar da wurin zama na wucen gadi ga bakin haure ko a’a
Alkalumman da Majalisar Dinkin Duniya ta fitar akan yara sun nuna yara fiye da dubu goma aka kashe ko aka nakasasu kana an ci zarafin wasu dubu ishirin da daya a duk fadin duniya sanadiyar tashe tashen hankali
Yara fiye da 10,000 ne aka kashe ko aka nakasa bara a tashe-tashen hankula a duk fadin duniya, a cewar wani rahoto na MDD
An samu rahotannin mummunan cin zarafin yara har sau 21,000 a 2017, wanda ya nuna karuwar al'amarin sosai idan aka kwatanta da na shekarar da ta gabata, a cewar sakamakon binciken sashin nazarin tashe-tashen hankula da makomar yara
"Yara kanana - maza da mata - sun kadu sosai da tashe-tashen hankulan da aka dade ana yi da kuma sabbi
Duk kuwa da cigaban da aka dan samu, har yanzu irin cin zarafin yara da ake yi ba abin yadda ba ne," a cewar wani mai magana da yawun Sakatare-Janr na MDD Antonio Gueterres a wata takardar bayani
Rahoton ya tabo kasashe 20, ciki har da wuraren da al'amarin ya fi tsanani kamar su Yemen, da Siriya da kuma Afghanistan
Shugabannin kungiyar Tarrayar Turai na duba matakan da za su dauka wajen magance matsalar kwararan bakin haure a yayin da suka fara wani taron koli na kwanaki biyu a ranar alhamis
Yawan zuwa nahiyar ya ragu matuka tun daga rikicin shekarar 2015 da ya janyo rabuwar kawuna tsakanin mambobin kungiyar su 28 akan matakan da ya kamata su dauka
Wasu kasashen sun nemi a a yi amfani da manufofin bude kofa ga bakin, yayinda wasu kuma suka suka dauki matakan hana bakin da suka isa turai tsallakawa zuwa iyakokinsu
Kungiyar Tarrayar Turan ta ce a shekarar 2015 an samu bakin haure fiye da Miliyan 1 da digo 8 dake tsallakowa iyakar Turai zuwa kasashe ba tare da ka’ida ba zuwa kasashen dake mambobin kungiyar
Shugaban Kungiyar Tarrayar Turai Donald Tusk ya rubuta a wata wasika gabbanin taron kolin cewa yawan masu tsallakowa kashen Turai ba bisa ka’ida ya ragu da kasi 96 cikin 100 tun bayan da abun yayi kamari
Rosemary DiCarlo dake aiki da babban sakataren Majalisar Dinkin Duniya ta ce janyewar da Amurka ta yi ya jefa yarjejeniyar nukiliyar Iran cikin hada lamarin da ya damu babban sakataren
Shugaba a fannin siyasa na Majalisar Dinkin Duniya, ta ce matsayar da aka cimma ta nukiliyar Iran na cikin “tsaka mai wuya” bayan da Amurka ta janye daga wannan yarjejeniya a watan da ya gabata
A cewar Rosemary DiCarlo, mai kula da harkokin siyasa a majalisar, Sakatare Janar, ya nuna takaicinsa matuka, kan wannan koma-baya da aka samu kan matsayar ta nukiliyan Iran, wacce aka cimma a shekarar 2015 wacce kuma ake wa lakabi da Joint Comprehensive Plan of Action ko kuma “JCPOA” a takaice, tana mai cewa, kamata ya yi a tunkari matsalolin da ke tattare da matsayar ba tare da an nuna son zuciya ba
DiCarlo ta bayyana hakan ne, a taron farko da aka gudanar na kwamitin sulhu na majalisar, kan yadda ake aiwatar da wannan yarjejeniya, tun bayan ficewar Amurka a ranar 8 ga watan Mayu, inda ta ce sau 11, hukumar IAEA ta kasa-da-kasa mai sa ido kan fasahar makaman kare dangi, ta ba da tabbacin cewa Iran na bin ka’idojin da aka gindaya mata
Bayan an kwashe mako guda ana kai komo akan bakin haure 234 kasashe takwas da suka hada da Malta sun amince su raba bakin hauren tsakaninsu
Bayan mako guda da aka kwashe ana arangama, wani jirgin ruwan agaji dauke da bakin haure 234 ya isa gabar tekun kasar Malta a jiya Laraba, yayin da wasu kasashen tarayyar turai su bakwai, suka amince su raba ‘yan gudun hijrar tare da Maltan, wacce kankanuwar kasa ce da ke kan tsibiri
Kasar ta Malta, hade da Italiya da Ireland da Faransa da Luxembourg da Belgium da Netherland da kuma Portugal, sun cimma matsayar cewa za su raba ‘yan gudun hijrar a tsakaninsu
Jirgin ruwan ya ceto bakin hauren ne a can gabar tekun Libya a ranar Alhamis din da ta gabata, kafin daga baya jirgin ya yi ta galantoyi akan tekun Meditareniya a ranar Juma’a, yayin da ake ta shawara kan makomar ‘ya gudun hijrar
Wata kungiyar ba da agaji ta kasar Jamus ce ke da mallakin wannan jirgin ruwan wanda ake wa lakabi da Lifeline, wanda gabanin matsayar da aka cimma ta baya-bayan nan, Italiya ta ki amincewa jirgin ya tsaya a gabar tekunta, inda har Ministan cikin gidan kasar Matteo Salvini, wanda dan jam’iyar masu tsattsauran ra’ayin mazan jiya ne, ya ce ba za a mayar musu da kasa “sansanin ‘yan gudun hijra ba
Firayin Ministan kasar India, ya dauki kwakkwaran matakin dakile amfani da leda da robobi domin shawo kan gurbatar muhalli
Manyan shaguna da gidajen sayar da abinci da masu sayar da kaya bisa hanya, a Mumbai dake kasar India na korafe korafe akan dokar gwamnati ta dakatar da amfani da leda da robobi a birni mafi girma a kasar Indiya
Yayin da tawagar masu bincike 200 suka bazama cikin garin mai jama’a miliyan 20, domin aiwatar da dokar, sun sami shagunan sayar da abinci na Burger King, da McDonald da kuma shagon sayar da coffee na starbucks na cikin da dama da aka samu da laifi
Dokar a jihar Maharashtra, da Mumbai shine babban birnin kasar, ta sami lambar yabo daga wadanda bada gargadin cewa zubda ledoji da robobi a ciki da wajen biranen India, dake toshe magudanan ruwa da rafuka, ya haifar da babbar barazana ga muhalli
Amma kamfanin ledoji da robobi ya soki lamarin da cewa yin hakan zai raba mutane dubu 300, da ayyukan su
Dokar hana zubda ledoji da robobi ta fara aiki ne makwanni kadan bayan firayin minister Narendra Modi, ya sha alwashin kawo karshen amfani da ledoji a shekarar 2022, domin kasancewa kan gaba a duniya wajan rage amfani da leda
Kungiyar kare hakkin bil Adama ko Amnesty International ta ce ta tara bayanai da shedu da zasu tabbatar jami'an gwamnatin Myanmar da suka hada da wani babban janar na soji sun ci zarafin musulmin Rohingya
Kungiyar kare hakkin bil adama ta kasa da kasa ta Amnesty tace ta tattara muhimman shedu dake tabbatarda jami’an Myanmar 13, ciki har da wani babban kwamnadan sojoji sun aikata lafin cin zarafin bil adama a loakcin da suke kai hari a kan Musulmin Rohingya a cikin watan Agusta
An gano babban kwamandan ma’aikatar tsaron kasar, Janar Min Aung Hlaing da wasu manyan jami’an soja guda takwas da ma wani kurtun soja da wasu yan sandan tsaron kan iyaka guda uku a cikin rahoton kungiyar Amnesty mai shafi 200
Kada ma ayi kuskure ace babu wani laifin take hakkin bil adama da aka aikata, saboda muna batun laifuka ne kamar fyade, da kisa da azabtarwa da hana abinci da binne nakiyoyi da kuma kona kauyuka da dama inji darektar kai agaji lokacin bala’i na Amnesty Tirana Hassan, yayin da take kaddamar da rahoton a shekaranjiya Litinin
Tace wadannan wasu manyan laifuka ne da zasu kai kara gaban kotun manyan laifuka ta kasa da kasa
Jiya Talata Gidauniyar Thomas Reuters ta fitar da sakamakon wani bincike inda ta ayyana kasar India a matsayin kasar da ta fi hadari ga rayuwar matacikin kasashe 193 na Majalisar Dinkin Duniya
An ayyana kasar India a matsayin wuri mafi hadari ga rayuwar mata a duniya, a wani bincike da masana akan batutuwan da suka danganci mata suka gudanar
Binciken da gidauniyar Thomas Reuters ta fitar da samakonsa a jiya Talata, ya tambayi masana 550 a kasashe mambobin Majalisar Dinkin Duniya 193 a kan wani wuri yafi hadari ga rayuwar mace, a kan kiwon lafiya, da tattalin arziki da muggan al’adu da cin zarafi ta keta haddin su da kuma safarar mata
Kasashen da suke biye da India wurin cutar da mata sune Afghanistan da kuma Syria da yaki ya daidaita
Sai kuma Somalia ta hudu yayin da Saudi Arabia take bi mata a matsayin na biyar
Kasashe da suke bi musu kuma sun hada Pakistan da Demokaradiyyar Jamhuriyar Congo da Yemen da Nigeria da kuma Amurka wacce take ta cikon goma
Amurka ce wata kasar turai da take cikin kasashen dake cin zarafin mata
Yau kwana na 4 kenan da ake cigaba da neman matasa yan wasan kwallon kafa su 12 da mai horaswar su, waddanda ake da tabbacin cewa sun makale a cikin wani Kogo da yayi ambaliya a kasar Thailand
Yayinda tawagar kwararrun sojojin ruwa suka kara shiga kogon Tham Luang a arewacin lardin Chaing Rai, Iyayen yaran sun taru a wajen kogon suna adu'ar Allah ya maido musu su lafiya
Ranar Asabar da ta gabata ne aka bayana batar yaran da mai horaswar su, bayan basu dawo daga horar wassan kwallon kafa ba
an fara cigiyar ne bayan an gano kekunan yaran a wajen
Jami'ain haddadun kogon na zargin cewa waddanda ake cigiya na mafaka cahn cikin wani daki dake cikin kogon
Baya ga sojojin ruwa dake cigiyar su, ana amfanin da wasu na'urorin karkashin ruwa don gano su
Kogon na yawan ambaliya yayinda da damina ya kankama, wanda ke farawa daga watan Yuni har izuwa watan Octoba
Majalisar wakilai da ta dattawa sun amince da gina hanyar saukan jiragen sama ta uku a filin jiragen Heathrow na birnin London a kasar Birtaniya
Bai daya Majalisar wakilan kasar Britaniya tayi na’am da shirye shiryen fadada filin sauka jiragen sama na Heathrow, filin saukar jiragen sama mafi girma a turai bayan an yi shekara da shekaru an yin muhawara akan irin tasirin da daukan wannan mataki zai yi
Jiya Litinin Majalisar da ake cewa House of Commons ta jefa kuri’a dari hudu da goma sha biyar na amincewa gina hanyar saukar jiragen sama ta uku a Heathrow
Gwamnatin Prime Minista Theresa May ta masu ra’ayin rikau da kungiyoyin yan kasuwa sun goyi bayan daukan wannan mataki sosai
Gwamnati ta lashi takobin cewa zata fadada filin saukar jiragen sama ba tare da an taba aljihun yan kasar ba, ma’ana ba tare da an taba harajin da mutane suke biya ba, kuma matakin zai samar da aiyukan yi dubu dari
Rikicin kasuwanci dake tsakanin Amurka , Cina da kasashen Turai sanadiyar karin harajin da Amurka ta soma kafin sauran su soma mayar da martani ya jawo faduwar hannayen jari
Jiya Litinin kasuwanin hannaye jarri a turai da Amurka suka fadi a yayinda damuwa da ake nunawa akan rikicin kasuwanci yayi kamari a duk fadin duniya
Kasuwar hanayen jarin Amurka ta fadi da wajen fiye da kashi daya daga cikin dari a yayinda kasuwanin hanaye jarri a turai suka fadi fiye da haka
Anyi hasara to amma hanayen jarin fasaha su suka fi dandanawa domin sun fadi da fiye da kashi biyu daga cikin dari
Faduwa mafi girma da aka gani tun watan Afrilu
Shugaban Amurka Donald Trump ya bada sanarwar shirye shiryen kara kudin haraji akan kayayyaki da China ke sayarwa Amurka, yana misali da damuwa akan matakan tsaro
Nan da makoni biyu Amurka ke shirin fara kara haraji akan kayayyakin da China ke sayar wa Amurka na fiye da dala biliyan talatin
China tayi alkawarin maida martini nan da nan, matakin daya sa kasashen na duniya guda biyu da suka fi kowace kasar bunkasar tattalin arziki fara rikicin kasuwanci
Daruruwan 'yan kasar Iran suka shiga gangamin kin amincewa da munancewar tabarbarewar tattalin arzikin kasar da ya jefa rayuwarsu cikin mawuyacin hali
Daruruwan yan kasar Iran ne suka shiga ganganmin akan titunan a birnin Tehran domin nuna rashin amincewa akan munancewar tabarbarewar tattalin arzikin kasar, matakin daya zama zanga zanga mafi girma na kin jinni manufofin gwamnatin kasar, rabon da aga irin haka anyi shekaru
An faro zanga zangar ta jiya Litinin ce daga wurin da ake kira Grand Bazaar, inda kafofin yada labarun kasar da shedun gani da ido suka ce masu shago sun rufe kantunan su domin nuna fushin su ga rashin kasuwa da kuma yadda darajar takardun kudin kasar ke faduwa, da suka yi faduwar kashi hamsin daga cikin dari cikin watani shidda da suka shige
Hotunan vidiyo da sashen Persha na nan muryar Amurka ya samu daga mutanen yankin sun nuna daruruwan masu shago da wasu masu zanga zanga suna wucewa ta titunan tsakiyar birnin Tehran suna kururuta la’anar manufofin gwamnatin kasar
An sake zaben shugaban Turkiyya Racep Tayyip Erdogan a matsayin shugaban kasa, inda ya sami fiye da rabin kuri’un da aka kada
Da farko jam’iyyar adawa ba ta amince da sakamakon zaben ba, amma daga baya madugun adawar ya amince
Erdogan ya kara hawa kan kujerar mulki yanzu don wani wa’adin
Masu goyon bayan shugaba Erdogan, sun yi ta murna a fadin kasar a lokacin da suka sami labarin nasarar da ya samu
A cewar kamfanin dillancin labaran Turkiyya, Erdogan ya sami kuri’u kusan kashi 53 cikin dari
Shugaban dan shekaru 64 da haihuwa, yayi jawabin samun nasara a helkwatar jam’iyyarsa dake birnin Ankara
Erdogan ya ce ya sami sakon da ‘yan kasar suka tura mashi ta kuri’unsu, ya kara da cewa yanzu zai kara kaimi wajen aiki da karin goyon bayan da ya samu a zaben
Da farko jam’iyyar adawa ta ki ta amince da sakamakon zaben, tana mai ikirarin cewa, an sanar da sakamakon bayan ba a gama kirga kuri’u ba
Wasu hotuna da suka bayyana a shafukan sada zumuncin sun nuna buhunan kuri’u da ake zargi ba a kirga ba
Kasar Italiya ta kafe akan matakin ta na kin ceto ‘’yan ciranin da suka makale a gabar tekunta, ta na mai fadawa kungiyoyin bada agajin kasashen Turai cewa su daina aikin ceto bakin, su bar su dogarawan tekun Libya su kwashe su
Ministan harkokin cikin gida na Italiya, Matteo Salvini, ya ce ya kamata hukumomin Libiya su yi aikin su na cetowa, da taimakawa, da kuma maida bakin kasashen su, kamar yadda suka saba yi na tsawon wani lokaci, ba tare da jirgen kungiyoyi masu zaman kansu sun dame su ba ko sun tada wata fitinar, Ya kuma ce “an rufe tashoshin jiragen ruwan Italiya kuma zasu kasance a rufe ga masu taimakawa masu safarar mutane
Jiya Lahadi, wata ƙungiyar agaji da ake kira Spanish Proactiva Open Arms, ta ce dogarawan tsaron tekun Italiya sun sami sakon gaggawa daga wasu jiragen ruwa guda 6 dauke da kusan mutane 1,000, amma kasar Italiya ta fadawa kungiyoyin agaji irinsu Proactiva cewa kada su damu ba a bukatarsu
A maimakon aikin ceton, sai dogarawan tsaron bakin tekun Italiya suka sanar da Libya, suka kuma danka aikin ceton ga takwarorin aikinsu na kasar ta Libya
Italiya ta kira kungiyoyin bada gaji na nahiyar Turai kada su taimaki kwale kwalen dake dauke da 'yan cirani fiye da 1000 da suka makale a gabar tekun kasarta
Kasar Italiya na ci gaba da daukan tsauraran matakai akan ‘yan cirani da suka makale a kan gabar tekunta, tana mai kira ga kungiyoyin nahiyar turai da ke ayyukan agaji, da su daina kubutar da ‘yan ciran, a maimakon haka, su rika bari jami’an tsaron gabar tekun Libya suna daukansu
A jiya Lahadi, wata kungiya mai gudanar da ayyukan jin-kai a kasar Andalus ko kuma Spain da ake kira “Proactiva Open Arms” ta ce jami’an tsaron gabar tekun Italiya, sun samu sakon neman dauki daga kwalekwale shida da ke dauke da ‘yan cirani kusan 1000, amma kuma hukumomin Italiyan sun fadawa kungiyoyin jin-kan cewa ba a bukatar taimakonsu
Yayin da hakan ke faruwa, shugabannin kasashen turai sun gaza cimma matsaya kan batun ‘yan cirani a wani dan karamin taron koli da suka yi a Brussels a jiya Lahadi
Hakan kuma na nufin cewa, batun yiwuwar a cimma matsaya kan yadda za a tafiyar da kwararar ‘yan ciranin da masu neman mafaka, a taron da za su yi nan gaba a wannan mako, ya zama wani abu da kamar ba zai yiwu ba
Amma duk da haka, wasu shugabanni a nahiyar, sun yi nasarar kai wa ga wani mataki na tunkarar batun ‘yan ciranin, da ya hada da kafa wata cibiya da za a rika karbar ‘yan ciranin, matsayar da Faransa da Spain suka amince da ita - duk da cewa kasar Italiya ta nemi da a yi garanbawul kan daukacin tsarin da nahiyar turai ke amfani da shi kan yadda ‘yan cirani ke shiga yankin
Nasarar da Shugaban Turkiya Recep Tayyib Edorgan ya samu a zaben da aka yi jita ta bashin wa'adin mulki na shekara biyar tare da kara masa ikon mulki da karfin ikon fada a ji
Shugaban Turkiyya, Recep Tayyib Erdogan, ya lashe zaben shugaban kasar da aka yi, nasarar da ta ba shi wani sabon wa’adi, yayin da ofishin shugaban kasa ke ci gaba da samun karin karfin ikon fada a-ji
Kafar yada labaran gwamnati ta ce, Erdogan ya lashe kashi 53 cikin kashi 100 na kuri’un da aka kada a zaben da aka yi a jiya Lahadi
Shi kuma Muharrem Ince, na jam’iyyar adawa ta Republican People’s Party (CHP), ya samu kashi 31 cikin 100
Wata kuri’ar jin ra’ayin jama’a a aka jefa a shekarar 2017, ta haifar da sauyi a tsarin siyasar kasar, wanda ya soke ofishin Firai Minista, ya kuma karawa na shugaban kasa karfin ikon sallamar majalisar dokoki, ya kuma nada minisitoci da alkalai
A wani jawabi da ya yi, shugaba Erdogan ya ce, “alumar kasarsa sun mika mai amanar shugabantar kasar tare da gudanar da ayyuka
Kasar Saudiya ta asoke dokar hana mata tuki, au Lahadi, dokar da ta kasance irinta daya tilo da ta rage a duniya
Wannan wata gagarumar ci gaba ce ga matan kasar Saudiya da suke dogara ga danginsu dirobobi maza, ko shiga tasi ko kuma amfani da wadansu hanyoyi sufuri duk inda zasu je
Farkon wannan watan gwamnatin Saudiya ta fara bada lasisin tuki ga mata wadanda aka basu lasisi a wadansu kasashe da suka hada da Birtaniya da Lebanon da kuma Canada
An yiwa matan gwajin tuki kadan kafin basu lasisin
Sai dai galibin matan kasar basu riga sun sami lasisin tuki ba
Mata da dama basu sami damar samun horarwas tukin mot aba da aka gudanar na watanni kalilan
Kamfanin dillancin labarai na Bloomberg yace hirar da ya yi da mata a Saudiya ya nuna galibi suna tababa a kan wannan ci gaban, dukansu suna dokin yin tuki saidai suna kuma so su kiyaye al’adunsu
Matan suka ce zai dauki lokaci kafin al’umma ta rungumi canjin
Kamfanonin motoci suma suna kara damara kasancewa ana kyautata zaton cinikin motoci zai karu
Farkon wannan shekarar kamfanin motoci na Ford ya dauki nauyin ba mata damar dandana tukin mota a birnin Jidda
Barazanar yaki a fagen cinayyar duniya na dada karuwa yayin da kasar Amurka da tarayyar Turai ke ta gasar maka ma juna haraji
Shugaban Amurka Donald Trump ya yi barazanar maka harajin kashi 20% kan motocin da ke shigowa daga Turai, a matsayin martanin harajin da kasashen Turai su ka saka kan kayakin da ke shigowa daga Amurka
Jiya Jumma'a, wato kwana guda, bayan da sabon harajin na kasashen Turai ya fara aiki, Trump ya rubuta ta kafar twitter cewa, "muddun ba a gaggauta dakatar da wannan haraji da kuma tarnakin ba, za mu maka harajin kashi 20% kan dukkan motocinsu da ke shiga Amurka
A rika yi a nan Amurka!"
Kwararru sun ce irin wannan harajin ka iya gurgunta tattalin arzikin Amurkar da Turai
Jami'ai a India sun ce wani gungun maza sun kama wasu mata guda biyar masu aikin taimako suka musu fyade da bindiga a wani kauye dake gabashin gundumar Jharkhand
Matan sun fadawa 'yan sanda cewa sun shirya wani wasan kwaikwayo domin su wayar da mutane a illolin safarar bil adama, suka ce nan yan bindigan suka tada wasan kuma suka yi garkuwa dasu
Wani jami’in dan sanda yace matan suna yiwa wata kungiya mai zaman kanta ta Asha Kiran wacce ke samun taimako wata kungiyar addinin Krista na yankin
Yan sandan sun ce suna zaton magoya bayan Pathalgadi ne suka aikata wannan danyen aikin
Su magoya bayan Pathalgadi dai basu son bako a cikin yankinsu
Fitilar duniya tana haskawa a kan dabi’ar fyade da ya kunno kai a India a shekarar 2012 inda tarin mazaje suka yiwa wata mace fyade kuma suka kashe ta a cikin motar bos a birnin New Delhi, lamarin da ya tada fushin wasu masu zanga zanga
A shekarar 2016, an yiwa mata dabu dari hudu fyade a India, wanda ya kai kashi 60 cikin dari a kan 2012
Kusan kashi 40 cikin dari na wadanda aka yiwa fyaden kananan yara ne
Tattaunawar shuagab Rasha Putin da Shugaban Ukraine Poroshenko nada nasaba da yarjejeniyar zaman lafiya ta 2015 da suka cimma wadda ba'a bari ta yi aiki ba amma yanzu zasu farfado da ita saboda karuwar tashin hankali
Shugaban Rasha Vladimir Putin da takwaran aikinsa na Ukraine Petro Poroshenko sun tattauna kan batun aiwatar da 'yarjajjeniyar zaman lafiya ta 2015 wadda ta kasa kawo karshen tashin hankali a gabashin Ukraine, a cewar jaridun kasar ta Rasha
"Putin ya bayyana damuwa kan karuwar tashin hankali a Donbas da kuma farar hula da dada shiga uku saboda yawan hare-haren da sojojin Ukarain ke kaiwa a yankin," a cewar fadar Kremlin
A cimma yarjejjeniyar tsagaita wuta a Minsk a watan Fabrairun 2015 to amma tashin hankali na dada cigaba a yankin, inda mayakan bangarorin biyu su ka saba da yarjajjeniyar tsagaita wutar kulluyaumin
Shugabannin biyu sun yi magana ta wayar tarho jiya Alhamis, wadda ita ce tattaunawarsu ta biyu cikin makonni biyu da su ka gabata, a cewar kafar labarai ta Rasha, Interfax
Kamfanin dillancin labaran ya ce Poroshenko ya kira Putin ranar 9 ga watan Yuni don su tattauna kan batutuwan jinkai, ciki har da musayar fursuna
A wani matsayi na mayar da martani Turkiya ta sanar da kara haraji akan kayan dake shiga kasarta daga Amurka
Kasar Turkiyya ta ce za ta maka harajin kan kayakin da ke shigowa daga Amurka na dalar Amurka biliyan 1
8, a matsayin maida martanin harajin da Shugaba Donald Trump ya saka kan karafa da dalmar da ke shigowa Amurka
Kungiyar Cinakayyar Duniya ta WTO ta ce harajin da kasar ta Turkiyya za ta saka zai kai dalar Amurka miliyan 266
5 kuma kayan da harajin zai shafa sun hada da motoci da gawayin kwal, da fafar rubutu da shinkafa da kuma sigari
Ministan Tattalin Arzikin Kasar Nihat Zeybekci ya fada a wata takardar bayani cewa kasar Turkiyya ba za ta yadda a dora ma ta, abin da ya kira "laifin matsalar tattalin arzikin Amurka ba
Ya kara da cewa, "Mu na taka rawa ne wajen warware matsalar, ba wajen haddasa ta ba
Ranar Laraba, kungiyar Tarayyar Turai ta bayar da sanarwar cewa ta kirga kayayyakin da Amurka ke sayarwa, wadanda za ta shiga saka harajin kashi 25% a kansu, matakin da kila zai kai ga ruruta yaki a fagen cinakayya muddun Shugaba Trump ya aiwatar da barazanarsa ta saka haraji kan motocin kasashen Turai
Fira-Ministar New Zealand din Jacinda Ardern, ta manna hoton diyar da ta haifa a shafinta na Instagram yau Alhamis, tare da mahaifin 'yar Clark Gayford
Fira-Ministar New Zealand din Jacinda Ardern, ta manna hoton diyar da ta haifa a shafinta na Instagram yau Alhamis, tare da mahaifin 'yar Clark Gayford
Ta ce har yanzu dai bata radawa diyarta suna ba, amma ta haifeta cikin koshin lafiya kuma tana da nauyin kilo 3 da digo 31
Ardern 'yar shekaru 37 ce, kuma ita ce Fira-Ministar mace ta uku data sami wannan mukami a tarihin New Zealand, sannan tana cikin shugabannin kasashen duniya mata kalilan da suka haihu yayin da suke kan karagar mulki
Cikin wadanda suka haihun akan mulki mata, har da ta karshe kasgin ita, ita ce tsohuwar Fira-Ministar kasar Pakistan wato Benazir Bhutto, tun a shekarar 1990
Sai kuma yanzu da aka sami ita Jacinda ta haihu lokaci da take kan karagar mulkin
Rasha ba ta bata lokaci ba wajen bukatar hanzarin maye gurbin Amurka a Hukumar Kare Hakkin Bil Adama ta Majalisar Dinkin Duniya
Rasha ba ta bata lokaci ba wajen yin hanzarin maye gurbin Amurka a cikin Hukumar Kare Hakkin Bil Adama ta MDD wacce Amurka din ta fice daga cikinta, inda nan take Rasha ta bayyana sha’awarta na darewa kan kujerar, tana kuma nuna cewa Amurka ba ruwanta da harakar kare hakkin Bil Adama
Su ma jami’an diflomasiyyar Turai, hade da kafofin watsa labaran Rashar, duk sun yo caaa wajen nuna ita gwamnatin ta Rasha a matsayin mai kare hakkokin Bil Adama, kuma suna nuna cewa janyewar Amurka kamar juya baya ne ga wahalhalun da al’ummar duniya ke fuskanta a sanadin taka hakkokinsu da ake yi
Nasarar kwato filin saukar jiragen sama na Hodeida zata ba hadakar dakarun Larabawa dake fafatawa da mayakan Houthi dake samun goyon bayan Iran damar cafke tashar jiragen ruwa dake da mahimmanci
Dakarun hadaka na kasashen Larabawa, sun karbe filin tashin jiragen saman Hodeida daga hannun mayakan Houthi da ke samun goyon bayan Iran
Wannan babbar nasara ce a yunkurin kwato birnin mai tashar jiragen ruwa, bayan da aka kwashe mako guda ana gwabza fadan da ya watsu zuwa yankunan fararen hula
Kwamandan hadakar dakarun kasashen Larabawa, Abdul Salamm Al Shehi ne ya fitar da sanarwar kwato filin jirgin a jiya Laraba, a wani hoton bidiyo da Hadaddiyar Daular Larabawa ta wallafa a shafin kamfanin dillancin labaranta na WAM
Wannan yunkuri na kokarin kwato wannan birni, ya haifar da fargaba kan yiwuwar jefa al’umar yankin cikin mummunan yanayi, saboda nan ne babbar hanyar shigar da kayayyaki ga ‘yan Houthi, kuma madogara wajen samun ababan rayuwa ga miliyoyin ‘yan kasar ta Yemen
A shekarar 2015, dakarun da Saudiyya ke jagoranta suka shiga yakin basasan na Yemen, domin taimakawa gwamnati wajen dakile ikon da ‘ya Houthi suka samu na karbe muhimman wurare a kasar, su kuma maido da gwamnatin da kasashen duniya suka amince da ita kan karagar mulki
Wani hari da Taliban ta kai da sanyi safiyar yau Laraba a gabashin Afghanistan, ya kashe mutane 30 a cikin rundunar gwamnati, mummunar hari tun bayan da aka tsagaita bude wuta na wucin gadi domin gudanar da bukuwar karamar Sallah
Jami'an cikin gida sun ce mayakan sa kan Taliban sun kai harin ne a tungar rundunar gwamnati ta ANA a yankin Bala Murghab dake cikin gundumar Badghis, lamarin da ya haddasa arangama a wurin kuma an kashe mayaka na kowane bangarorin
Gwamnan gundumar Abdul Ghafoor Malikzai, ya fadawa Muyar Amurka, an kashe sojoji 30 na rundunar ANA da suke kan hanyarsu zuwa inda ake yakin, yayin da mayakan Taliban suka musu kwantan bauna
Mai Magana da yawun ma'aikatar tsaro a Kabul ya fadawa Muryar Amurka cewa fadar tayi sanadiyar mutuwar sojojin Afghanistan 13 kana wasu takwas suka ji rauni
Taliban ta kawo karshen shirinta na tsagaita wuta na kwanaki uku ne a ranar Lahadi, yayin da gwamanti ta kara lokaci zuwa mako daya, amaimakon ya kare yau Laraba, wato zuwa kwanaki goma
Wannan ne karo na farko a cikin shekaru 17 da bangarori masu yaki da juna a Afghanistan suka tsagaita wuta na dan lokaci
Kowane irin haraji Amurka ta dorawa kayayyakin dake shogowa kasar daga China, ita ma kasar Chinan ta yi barazanar mayar da martani ba tare da bata lokaci ba
Kasar China ta kira barazanar da Shugaba Trump keyi na Karin kudin haraji akan kayayyakin da suke cinikayya da Amurka a matsayin wani yunkurin kai kasar makura da neman tozartawa,wanda kuma tuni ita ma tayi barazanar daukar matakin ramuwar gayya
Kasar China dai ta mayar da martini ne a jiya lokacin da shugaba Trump yace yana shirin kara harajin dala biliyan 200 a kayan da kasar ta China take sayarwa Amurka musammam ma idan kasar taki ta sauya tabiu’nta
Darektan hukumar kasuwanci na fadar White House,Peter Navarro ya shaida wa manema labarai a jiya Talata cewa, fadar ta White House ta baiwa kasar China damar da duk take bukata domin ta canza tabi’o’inta
Tawagar Afghanistan ta isa Pakistan domin tattaunawa akan yadda kasashen zasu cimma zaman lafiya da sulhuntawa a kasar ta Afghanistan
Wata tawaga akan matakan tsaro mai karfin gaske ta kasar Afghanistan ta kai ziyara zuwa kasar Pakistan a jiya Talata domin tattaunawa ta musammam da jami’an gwamnatin na Pakistan akan yadda kasashen biyu zasu gudanar da samun zaman lafiya da sulhuntawa a kasar ta Afghanistan
Wasu majiya masu tushe daga kasar ta Afghanistan sun shaidawa Muryar Amurka cewa tawagar ta Atmar ta kasance a Islamabad har na tsawon wasu sao’i domin ta gana da shugaban hukumar tattara bayanan sirrri na kasar , dama babban jami’in kula da musayar bayanan sirri tsakanin hukumomin tsaro na kasar
Suka ce tattaunawar da jami’an suka yi ta mayar da hankali akan rikicin gwamnatin kasar ta Afghanistan da ‘yan kungiyarTaliban ne, da kuma dakatar da bude wuta har na tsawon kwanaki ukkun da musulmi suka yi suna bikin karamar sallah
Sai dai kungiyar ta Talibn taki ta kara adaddin kwanakin da ta diba na dakatar da bude wuta wanda ya kawo karshe a ranar Lahadi, wanda kuma tuni kungiyar ta koma bakin daga
Sai dai gwamnatin ta Afghanistan ta dauka cewa za a kawo karshen bude wuta a ranar Laraba wato yau ke nan
Rahotanni sun nuna cewa gasar cin kofin duniya ta wannan shekarar ta 2018 da yanzu haka ake gudanarwa a Rasha ce gasar cin kofin duniya mafi tsada da aka taba shiryawa
Rahotanni sun nuna cewa gasar cin kofin duniya ta wannan shekarar ta 2018 da yanzu haka ake gudanarwa a Rasha ce gasar cin kofin duniya mafi tsada da aka taba shiryawa
Inda aka nuna ce an kashe kudin wuri na gugar wuri akalla Dalar Amurka Miliyan Dubu 15
An kashe akalla Dala Miliyan Dubu 3 akan ginawa da gyarre-gyaren filayen wasanni guda 12, yayin da kuma aka batar da wasu Dala Miliyan Dubu 8 kan samar da kayan aikin da suka hada da sababbin hanyoyin mota da na jiragen kasa da ma filayen jiragen sama
A baya dai kasar Brazil ce ta shirya gasar cin kofin duniya na karshe da aka yi kafin wannan da ake yi a kasar ta Rasha, wanda Brazil din ta kashe Dalar Amurka akallah Miliyan Dubu 11 a wancan lokacin na shirya daukar nauyin bakuncin gasar kwallon kafar ta duniya
A halin yanzu hukumar dake lura da al’amuran 'yan gudun hijira ta Majalisar dinkin duniya ta ce mutane miliyan 68
5 a fadin duniya aka tilasatawa gudu su bar gidajensu a shekarar data gabata saboda yaki, tashin hankali ko aka tsanantawa
Kwamishinan 'yan gudun hijira na Majalisar dinkin duniya, Filippo Grandi, ya gayawa manema labarai a Geneva, yau Talata cewa yawan ‘yan gudun hijira na shekarar 2017 ya zarce na shekarar 2016 da kusan mutane milyan 3
Ya ce an samu karin 'yan gudun hijira fiye da mutane miliyan 16 a bara, a dalilin yake-yake da tashe tashen hankulan da suka ki ci suka ki cinyewa ko aka kasa kawo karshen su, kuma hakan ya janyo matsi ga mutane farar hula
Grandi ya ce fiye da kashi biyu bisa uku na 'yan gudun hijira sun fito ne daga kasashe kalilan da suka hada da Afghanistan, Syria, Sudan ta Kudu, da Jamhuriyar Dimokradiyyar Congo
Sintirin hadin gwuiwa da dakarun kasashen Amurka da Turkiya ke yi a birnin Manbj cikin kasar Syria, ma'akatar tsaron Amurka, Penragon ta sanar da hakan
Amurka da kasar Turkiya sun fara sintirin hadin gwuiwa a kusa da birnin Manbj na kasar Syria
Jiya Litinin ma’aikatar tsaro Pentagon ta tabbatarwa Muryar Amurka wannan mataki
Mai magana da yawun Pentagon Eric Pahon ya fadawa Muryar Amurka jiya Litinin cewa sojojin Amurka suna sintiri a bangare daya yayinda sojojin Turkiya kuma ke sintiri a daya bangaren
Tunda farko rundunar mayakan Turkiya ta tabbatar da wannan aikin sintiri na hadin gwuiwa ta shafinta na tweeter
A farkon wannan watan Amurka da Turkiya suka yi na’am da taswirar magance rikicin da aka yi watani ana yi akan birnin
Kasashen biyu sun samu sabanin ra’ayi akan goyon bayan da Amurka ke baiwa kungiyar yan yakin sa kan Kurdawa ta YPK, yan yakin sa kan da Turkiya ta dauka a tamkar kungiyar ‘yan ta’ada
Ivan Duque mai ra'ayin mazan jiya ya doke Magajin Garin Bogota Gustavo Petro mai sassucin ra'ayi a zaben shugaban kasar Colombia tare da yin alkawarin mutunta yarjejeniyar 2016 da kasar ta cimma da kungiyar 'yan tawaye ta FARC
Dan majalisar dokoki mai ra’ayin mazan jiya, Ivan Duque, ya lashe zaben shugaban kasar Colombia da aka yi a kasar
Duque ya yi alkawarin zai sabunta matsayar da aka cimma ta zaman lafiya a shekarar 2016 da kungiyar ‘yan tawaye ta FARC
Ivan Duque, ya doke tsohon Magajin Garin Bogota, Gustavo Petro mai sassaucin ra’ayi da kashi 54 na kuri’un da aka kada, bayan zaben da aka sake a zagaye na biyu, yayin da shi Petro ya samu kashi 42
Shi dai Petro ya kasance mai goyon bayan matsayar da aka cimma da kungiyar ‘yan tawaye ta FARC
Sannan ya yi kyamfe dinsa ne akan cewa a sake raba filayen da ba a amfani da su ga manoma da ba su da karfi, a kuma karkata akalar kasar daga amfani da man fetur zuwa sababbin hanyoyin samar da wutar lantarki da ba su da illa ga muhalli
Sai dai shi Duque da ya lashe zaben, ya yi alkawarin cewa, zai kara samar da yanayin da tattalin arzikin kasar zai bunkasa
Ya na kuma so ya kawo sauyi a matsayar da aka cimma da kungiyar ‘yan tawayen FARC, inda ya nemi da a rika yankewa mambobin kungiyar hukuncin zaman gidan yari kafin a ba su damar shiga siyasa
Wani harin kunar bakin wake da aka kai a gabashin kasar Afghanistan lokacin da ake ci gaba da bukukuwan sallah ya rutsa da rayuka 19 tare da jikata wasu hamsin jiya Lahadi
A Afghanistan wani harin kunar bakin wake ya halaka, mutum sha-tara, kana ya jikkata wasu sama da hamsin a gabashin kasar
Harin na zuwa ne kwana guda bayan wani hari na daban da aka kai a yankin, wanda ya kaikaici dakarun gwamnati da mayakan Taliban da ke bikin murnar matsayar zaman lafiya da aka cimma, ta dan wani lokaci, domin a yi bukukuwan Sallah
Harin shi ma ya auku ne a ranar Lahadi a Jalalabad, babban Lardin Nangarhar, inda ofisoshin gwamnati suke
Dakarun kasar da mayakan Taliban na murnar ranar karshe ta bikin karamar Sallah ne,wacce ta biyo bayan azumin watan Ramadana da aka kammala
Shi ma harin na Afgahnistan babu wanda ya dauki alhakin kai shi
Jami’an Lafiya da masu ayyukan ceto sun ce akwai fargabar cewa adadin wadanda suka mutun zai karu
Kwana guda, gabanin wannan hari, Kungiyar IS ta dauki alhakin wani harin kunar bakin wake da ya kashe mutum talatin-da-biyar a wajen birnin na Jalalabad
Jami’an gwamnatin sun ce, daga cikin wadanda suka mutu akwai jami’an tsaron kasar ta Afghanistan, da mayakan Taliban da kuma fararen hula
Shugaban cibiyar yaki da cutar kanjamau ta Majalisar Dinkin Duniya yace gwajin kwayar cutar kanjamau yana da muhimmancin ga cimma gurin shawo kan cutar kafin shekara ta dubu biyu da talatin
Sai dai jami’in Majalsar Dinkin Duniya ya shaidawa Muryar Amurka cewa, camfi da tsangwama da ake yiwa wadanda ke dauke da cutar kamjamau da kuma wadansu cututuka makamantan haka, na zama barazana ga cimma wannan burin a kasashe da dama
Shekaru kalilan da suka shige, yana da wuya a ba dukan wadanda ke dauke da cutar maganin yakar kwayar cutar kanjamau ko kuma cututukan da suke fama dasu, amma yanzu, jami’ai suna kyautata zaton shawo kan cutar baki daya nan da shekara ta dubu biyu da talatin
A shekara ta dubu biyu da daya, a Afrika ta Kudu, mutane casa’in ne kawai suke shan magani a cibiyoyin gwamnati, amma yanzu akwai kimanin mutane miliyan hudu da dari uku dake shan magani
Michel Sidibe jami’in Majalisar Dinkin Duniya dake kula da yaki da cutar kanjamau a kasashen duniya, yace an sami ci gaba sabili da hadin kai da ake samu tsakanin kasashe da kuma tsakanin hukumomin gwamnati da kamfanoni masu zaman kansu
Idan aka kara samar da magunguna masu inganci da kuma samar da kafofin jinya, galibin kasashen nahiyar Afrika suna kan hanyar shawo kan wannan matsalar, sai dai ba dukansu bane
An bar Afrika ta yamma, da Afrika ta tsakiya, baya kwata-kwata
Yayinda muke da kashi sittin da daya cikin dari a fadin duniya baki daya dake samun magani, muna da kashi talatin da biyar ne kawai cikin dari da ake yiwa jinya a wadannan yankunan
Duk da yawan mace-mace da ke faruwa a yayin yinkurin zuwa Nahiyar Turai ta barauniyar hanya, har yanzu ba a daddara ba
Mutane na cigaba da yinkurin zuwa Turai ta kasa da ruwa da kuma sama
A baya-bayan nan an ceto 930 an kuma tsinci gawarwaki hudu a tekun Bahar Rum
Dogarawan tsaron gabar Spain sun ce sun ceto bakin haure sama da 930, sun kuma gano gawarwaki hudu tsakanin ranakun Jumma'a da Asabar a tekun Bahar Rum, a daidai lokacin da kasar ke jiran isowar jirgin gudanar da ayyukan ceto mai suna Aquarius, wanda sananne ne a cikin jerin abubuwan da ake takaddama a kansu a kungiyar tarayyar Turai, kan yadda ya kamata a tinkari matsalar bakin haure
Dogarawan tsaron gabar sun ce sun ceto daruruwan bakin hauren ne ta wajen amfani da kananan kwale-kwale na balam-balam a mashigar ruwan Gibraltar, inda nan ne ma suka gano gawarwaki hudun
A halin da ake ciki kuma, kasar Faransa ta yi maraba da tayin da kasar Spain ta yi ma ta, na ansar wasu daga cikin daruruwan bakin hauren da ke cikin jirgin gudanar da ayyukan ceton na Aquarius, wanda a yanzu haka ya doshi kasar ta Spain, bayan da gwamnatin Italiya ta yanzu mai daridari da baki, da kuma kasar Malta su ka hana jirgin tsayawa a gabobinsu ruwansu
Kasar ta Spain ta fadi cikin wata takardar bayani a jiya Asabar cewa, Faransa ta amince da tayin da ita Spain din ta yi, na sauke bakin haure masu niyyar isa kasar ta Faransa, kuma su ka cika ka'idojin shiga kasar Faransar don neman mafaka
Ko wannan shirin na tsagaita wuta tsakanin gwamnatin Afghanistan da na mayakan Taliban zai dore?
Bangarori biyu da basa ga maciji da juna a Afghanistan sun dakatar da fadace-fadace a filin yaki na wucin gadi a karo na farko cikin shekaru 18 bayan yarjejeniyar tsagaita wuta da Taliban ya fara aiki a yau Juma’a
Tuni gwamnatin Afghanistan ta dakatar da shirin ta na kai hare hare na tsawon mako guda wanda ya fara a ranar Talata da ta gabata domin karfafawa Yan kungiyar Taliban gwiwa da su zauna a teburin neman daidaitawa wacce zata kawo karshen mummunan yakin da ake a kasar
Kungiyar da ke kai hare haren tayi alkawarin baza ta kai hari kan jami’an tsaron Afghanistan ba a cikin kwanaki uku na bikin karamar Sallah da za’a fara a yau wanda ya kawo karshen watan azumin Ramadan
Shafukan sada zumunta na yanar gizo dake goyon bayan Taliban sun nuna maharan kungiyar na mika gaisuwar sallah ga jami’an sojin Afghanistan a yankuna da dama na kasar
A wani dan gajeran jawabi da yayi wa kasar ta talabijin jim kadan bayan gama sallar idi, shugaban kasar Afghanistan Ashraf Ghani ya bada sanarwar duka bangarorin biyu sun aminta da tsagaita wuta da za’a fara tsakar daren jiya
Misra tasha kashi a hannun Uruguay da ci daya ba ko daya a yau
A jiya Alhamis ne aka fara buga gasar cin kofin kwallon kafa na duniya inda mai masaukin baki wato Rasha ta lallasa kasar Saudi Arabiya da ci biyar babu ko daya a wasan farko na bude gasar
A yau juma’a ne kasar Misra ta kara da ta Uruguay inda kasar Uruguay tayi nasarar saka kwallo daya a zare, a yayin da Morocco zata kafsa da Iran sai kasar Portugal da zata warwasa da Spain
Shugaban Rasha Vladmir Putin ya halarci bikin bude gasar wanda akayi shi a filin kwallo na Luzhniki mai mazaunin yan kallo dubu 80 a Moscow
Rasha dai ta kashe kimanin dalar Amurka biliyan 13 domin daukar nauyin wasannin da za’ayi a birane 11
Daga cikin manyan kasashen da suka shahara a kwallon kafa da ba’a gani ba a wannan gasar sun hada da kasashen Italiya da na Netherlands
Hukumar kwallon kafa ta duniya wato FIFA ta bayyana cewar kimanin mutane biliyan uku ne suka kalli wani bangare na wasan gasar cin kofin kwallon kafa na duniya da aka gabatar a baya, yayin da wasu biliyan guda suka kunna talabijin dinsu domin kallon wasan karshe da aka fafata tsakanin Jamus da Argentina
Kasar Qatar itace wacce zata zamo mai masaukin baki na gasar cin kofin kwallon kafa na duniya da za’ai tsakanin watannin Nuwamba da Disamba na shekarar 2022 sai kuma hadakar kasashen Amurka da Mexico da Canada da zasu karbi gasar a shekarar 2026
Majalisar Dinkin Duniya na bukatar tashar jiragen ruwan Hodeida dake kasar Yamal domin kai dokin gaggawa wa mutane kimanin dubu dari shida dalili ke nan da kwamitin sulhun majalisar ya umurci duk fasu fafatawa da juna su fice daga tashar
Jiya Alhamis Kwmitin Sulhun MDD ya yi kira ga dukkannin bangarorin dake fada a kasar Yamal da su bar tashar jiragen ruwa ta Hodeida a bude, a yayin da masu ayyukan jinkai ke kokarin kai kayakin agaji ga farar hula kimanin 600,000 a cikin birnin
Mambobin Kwamitin sun yi taron gaggawa a sakaye, bayan da gamayyar da Saudiyya ke jagoranta ta shiga kai hare-haren jiragen sama kan Hodeida da safiyar shekaran jiya Laraba, bayan abin da daya daga cikin mambobin gamayyar,wato Hadaddiyar Daular Larabawa, ta kira cikar wa'adin lokacin da ya kamata 'yan Houthi masu samun goyon bayan kasar Iran su mika tashar jirgin ruwan, wadda ke da matukar muhimmanci a gabar tekun bahar al-Ahmar
"Lokaci ya yi da ya kamata Kwamitin Sulhun ya kira da a gaggauta kawo karshen hare-haren soji kan Hodeida," a cewar Jakadan kasar Swedin a MDD Carl Skau a gabanin taron
Ya kara da cewa, "Ana bukatar hakan saboda Manzon Musamman na MDD da kuma sauran masu taimakawa su samu sukunin kawar da bala'i da kuma samar da mafita mai dorewa a siyasance
Shugaban hukumar dake yaki da sida ko HIV/AIDS na Majalisar Dinkin Duniya, Michael Sidibe ya ce an kai wani muhimmin mataki a yaki da cutar kuma za'a kawo karshenta a shekarar 2030
Shugaban hukumar da ke yaki da cuta mai karya garkuwar jiki ta HIV/AIDS a Majalisar Dinkin Duniya, Michel Sidibe, ya ce an kai “wani muhimmin mataki” a yunkurin da ake yi na kawo karshen wannan bala’i nan da shekarar 2030
A wata hira da ya yi da Muryar Amurka, Sidibe ya ce, “tsakiyar wa’adin kawar da wannan cuta na da matukar muhimmanci, domin mataki ne da za mu yi waiwaye mu ga abin da ba ya tafiya daidai,” yana mai cewa wannan shekarar ita ce tsakiyar wa’adin da kasashen duniya suka shata na kawar da cutar, “kuma an fi maida hankali ne akan yankunan da wannan cuta ke saurin tasari akansu
Kididdigar da aka yi a shekarar 2016, ta nuna cewa, akalla mutum miliyan 36
7 ke dauke da kwayar cutar ta HIV
Sannan an samu kusan mutum miliyan biyu a matsayin sabbin wadanda suka kamu da cutar, kana mutum miliyan daya suka mutu daga cutar
Abin farin cikin a nan, kamar yadda kididdigar ta nuna, shi ne, an yi nasarar fadada hanyoyin samun magungunan da ke rage kaifin cutar, inda kusan mutum miliyan 21 suka samu magungunan a shekarar 2016, lamarin da ya sa aka samu raguwar mutanen da ke mutuwa daga cutar ta AIDS da kashi daya cikin uku
Bayan kai komo da aka yi a Majalisar Dinkin Duniya, MDD, kasashe 120 sun amince da kare Falasdinawa dake wuraren da Yahudawa suka mamaye yayinda wasu 45 suka karacewa kudurin kana wasu 8 suka nuna adawarsu
Majalisar Dinkin Duniya ta amince da wata matsaya da ta cimma a jiya Laraba, wacce ta yi kira da a samarwa Falasdinawa fararen hula kariya, - wadanda suke zaune a karkashin yankunan da Yahudawa suka mamaye
Wannan kira na zuwa ne, bayan da Amurka ta dakile wani yunkuri makamancin wannan a kwamitin sulhu na majalisar
Bayan kai ruwa rana da aka yi, inda wani kuduri da Amurka ta gabatar wanda ke Allah wadai da kungiyar Hamas ta Falasdinawa ya gaza shiga cikin kudurin, an amince da ainihin kudurin da kuri’u 120 yayin da mambobin 8 suka nuna adawarsu, sannan wasu mambobi 45 suka kaurcewa kada kuri’a
Kudurin dai bai ambaci kungiyar Hamas karara ba, amma kuma ya yi Allah wadai da “duk ayyukan gallazawa fararen hula, kama abin da ya hada da ayyukan ta’addanci da na tunzura jama’a da kuma lalata dukiya
Kudirin har ila yau, ya yi tir da duk wani yunkuri na amfani da karfin da ya wuce kima, tare da nuna banbanci da dakarun Isra’ila ke yi akan Falasdinawa
Kungiyar kwallon kafa ta kasa da kasa ta bada izinin daukar bakwancin gasar cin kofin duniya a shekarar 2026 ga Canada da Mexico da kuma Amurka su yi hadin gwiwa wurin shirya gasar
Kasashe mambobin kungiyar kwallon kafa ta FIFA sun kada kuru'a inda masu ra'ayin kasashe ukun su dauki nauyin shirya gasar hadin gwiwa suka samu kuri'u 134 a kan kuru'u 65 na wadanda basu ra'ayin hakan, yayin da Morocco ta zo ta biyu bayan kasashen uku
A gobe Alhamis ne ake fara gasar cin kofin wannan shekarar 2018, inda Saudi Arabia zata raba rana da kasar Rasha mai masaukin baki
Za a gudanar da kasar ta shekarar 2022 ne a Qatar
Kasar Italiya ta gayyaci jakadar Faransa a yau Laraba a wani matakin mayar da martani ga kalaman shugaban Faransa Emmanuel Macron inda ya kushewa gwamnatin Italiya sibili da korar daruruwar bakin haure da aka ceto a cikin jirgin ruwa
Macron ya ce dokokin kasa da kasa sun bukaci Italiya ta karbi bakin hauren wadanda galibinsu sun fito ne daga kasashen Afrika dake kudu da sahara
Bisa ga cewar mai magana da yawun gwamnati Benjamin Griveaux, Macron ya fadawa jami'an gwamnatinsa cewa, "gwamnatin Italy ta nuna matukar halin son kai da rashin Imani game da halin kuncin da bil'adama ya shiga"
Ministan harkokin cikin gida na Italiya Matteo Salvini ya fada a yau Laraba cewa, itama Faransa ta karbi bakin haure kana Macron ya daina fada da baki ya yi aiki da abin da yake fadi
Wannan takaddamar ta bayyana matsalolin da kasashen nahiyar Turai ke fama da su wurin kula da harkokin bakin haure
Yayin da Italiya ta karbi bakin haure sama da dubu dari 640 tun shekaru biyar da suka shude, sauran kasashen kungiyar tarayyar Turai sun yi watsi da kirar da Rome din take yi su karbi bakin haure
Rundunar hadin gwiwa karkashin jagoranci Saudi Arabia mai goyon bayan gwamnatin Yemen, a yau Laraba ta kaddamar da farmaki a kan muhimmin birnin Hoodeida mai tashar jirgin ruwa
Kungiyar tawayen Houthi ita ce ke rike birnin Hodeida da kuma babban birnin Yemen Sana'a
Hadaddiyar daular larabawa da take cikin rundunar hadin gwiwar, ta fada yau Laraba cewa, yau ne wa'adin da aka baiwa yan tawayen Houthi su bar birnin mai tashar jirgin ruwa ke cika
Hodeida birnin ne mai muhimmanci wurin shiga da kayan abinci da sauran kayayyakin taimako
Kafin fara wannan yakin shekaru uku tsakanin 'yan tawayen Houthi da gwamnatin shugaba Abdu Rabu Mansour Hadi, kasar ta yi fama da rashin abinci, kana Majalisar Dinkin Duniya ma tace akwai mutane sama da miliyan 20 a yanzu dake bukatar taimako
Yakin ya sha hana shiga da kayayyakin taimako, yayin da kuma gwamnatin kasar mai neman mafaka ta fitar da wata sanarwa a yau Laraba cewa, sake kwato Hodeida wata gagarumar nasara ce a wannan yaki ta sake karbar ikon kasar
Majalisar Dinkin Duniya ta kiyasta cewa, sama da mutane dubu goma aka kashe, galibi kuma ta farmaki ta sama da rundunar hadin gwiwar ke yi
Shugaban Taliban ya sake kira a nemi hanyar tattaunawa da Amurka domin kasar Afghanistan ta samu zaman lafiya saboda duka bangarorin suna shan wuya ne kawai
Shugaban Taliban dake Afghanistan,Hibatullah Akhundzada jiya Talata ya sabunta kiran da ya yi na ganin ya tattauna kai tsaye da Amurka domin ganin an kawo karshen yakin da ake yi, wanda zai baiwa kungiyar ‘yan yakin sa kai damar a tattaunawa dasu domin samun zaman lafiyan gwamnatin Kabul
A cikin sakon sa na taya murnan bikin salla karama wanda za a yi bayan an kawo karshen azumin watan Ramadan, Shugaban na Taliban ya karfafa kemfe din da kungiyar tasa ta ke yi yana mai bada musali da ci gaba da kasancewar sojojin da Amurka kewa jagoranci da suka mamaye kasar
Akhundzada yace muddin da gaske jami’an Amurka suke yi, lallai sunyi amanna da zaman lafiya musammam ganin an kawo karshen rikicin da ake yi a kasar to tilas ne su gabatar da kansu domin a hau teburin sulhu dasu domin ganin karshen wannan harin, harin da ya ce yana yiwa duka bangarorin biyu illa wato da sojojin Amurka da ma na Afghanistan din
Yanzu haka mutanen Afghanistan a shirye suke su rungumi batun sulhu
Wadannan kalaman dai suna kunshe ne a cikin wata sanarawar da shugaban ya bayar ana kwanaki ukku a gudanar da bikin sallah wanda ake sa ran a yi ranar juma’a
Shugaban Iran Hassan Rouhani ya ce idan kasashen da suke cikin yarjejeniyar 2015 basu saka wani jari a kasar ba, da wuya ta ci gaba da mutunta yarjejeniyar saboda takunkumin da Amurka zata kakaba mata
Shugaban kasar Iran Hassan Rauhani yace zaiyi wahala kasar taci gabada tsayawa cikin yarjejeniyar makaman nukiliya ta shekarar 2015 da aka sa hannu da kasashen duniya, muddin ba zata anfana ba daga wannan yarjejeniyar
Rouhani ya fadawa shugaban Faransa Emanuel Macron ta wayan tarho cewa sauran kasashen dake da sa hannun su a wannan yarjejeniyar irin su Birtaniya,Jamus, Rasha,da China wajibi ne su samu hanyar da zasu saka wa kasar ta Iran babban jari bayan da shugaban Amurka Donald Trump ya yanke shawarar ficewa daga yarjejeniyar tare da kakaba wa Iran din wasu takunkumi
Trump ya ce Amurka ta fita ne domin yarjejeniyar ta raja’a a gefe guda, Iran ce kadai zata anfana fiye da sauran kasashen
Shawarar da ya yanke na fidda Amurka daga wannan yarjejeniyar a cikin watan Mayu, ta bar Faransa,Jamus, Birtaniya, suna ta kokarin ganin cewa Iran ta samu wadatattun kudi da kulawa domin kawai ta ci gaba da tsayawa cikin wannan yarjejeniyar
Jami’an Faransa sun nuna alamar, sauran kasashen dake da hannu a wannan yarjejeniyar zasu yi wata ganawa nan ba da jimawa a birnin Vienna
A kokarin farfado da martabarsa tare da neman sake cin zabe, shugaban Turkiya Recep Tayip Erdowan ya sanar da kai harin soja ta sama akan kurdawa 'yan aware dake cikin Iraq
Shugaban kasar Turkiyyar Recep Tayip Erdowan ya bada sanarwar harin sojan da aka kai wa kurdawa ‘yan aware a babban tungansu dake Iraqi
Erdowan ya dauki wannan mataki ne a yayinda ya auna begen samun kuri’ar yan kishin kasa musammam akan zaben da za a yi a wannan watan
Tun ranar Littini ne dai aka bada labarin luguden wuta da jiragen saman yakin Turkiyya keta yiwa yankin Qandil,sai dai ba wani labarin cewa ankai hari ta kasa
Nasarar wannan harin zai kara wa Erdowan kwarin gwUiwar fara fafitikar yakin neman zaben sa dake tangal tangal
Kuriar jin ra’ayin jama’a ta nuna cewa Erdowan yana samun komawa baya, farin jininsa kuma ya na raguwa
Ga bisa dukkan alamu koda zai yi nasara to ba dai kai tsaye ba sai an tafi zagaye na biyu
Duk da cewa sun bar sauran duniya cikin duhu akan abun da suka cimma shugaban Amurka Trump da shugaban Koriya ta Arewa sun kammala taronsu da alkawarin kwance makaman zirin Koriya
Ganawa ta musamman da aka gudanar tsakanim shugabannin Amurka da na Koriyaa ta Arewa ya kawo karshe a jiya Talata tare da alkawarin kwance damarar makamai masu linzami a zirin Koriya
To sai dai kuma abinda ake sa ran ya zama babban labari, ba shine ya fito fili ba a karshen yarjejeniyar da kasashen biyu suka sawa hannu
Domin ko Shugaba Trump yaci gaba da nanata cewa zai dakatar da atisayin da sojojin Amurka ke yi da na Koriya ta Kudu a wani matakin kwantar da hankalin Kim Jong Un
Wannan shawarar ta Trump dai ta bar kawayenAmurka da ma sauran jamian sojan Amurka a zirin dake bukatar Karin haske game da inda aka kwana
Wannan matsayin na Trump dai ya bar kwararru a harkan soji da sanin rashin tabbas akan wannan batun
Yanzu haka dai Koriya ta Kudu ta shiga tsaka mai wuya domin ko wannan shawarar shugaba Trump ta sata kasa gane shin ina aka dunfara ne, domin shi ma mai Magana da yawun Fadar Blue House ya ce akwai bukatar tantance abinda kalaman Shugaba Trump ke nufi,
Sai dai a wuri daya kuma ra’ayin ‘Yan majilisar dokokin Amurka ya banbanta akan wannan ganawar da aka yi tsakanin shugaban na Amurka da takwaran aikin sa na Korea ta Arewa
Ganawar da shugabannin biyu suka yi a kasar Singapore ya zame wani abin tarihi, wanda aka kammala da alkawarin cewa kasar ta Koriya ta Arewa zata sukurkuta makaman ta dake zirin na Koriya ta Arewan
Haka ita ma Amurka tace zata dakatar da atisayin da sojojin ta keyi da sojojin Koriya ta Kudu
Anan Washington dai da yawan ‘yan majilisar dokokin sunce suna ganin wannan ganawar ita ce matakin farko
Amma kuma yayin da ‘yan jamiyyar Republican keda tabbaci ko kwarin gwUiwa akan wannan yarjejeniyar suko yan jamiyyar Democrat na cewa ne har yanzu da sauran rina a kaba domin ko yarjejeniyar an barta a dunkule ba a fayyace ainihin muhimman batutuwa ba a cikin wannan lamari
Sai dai daga karshe kalaman na ‘yan majilisar ya bukaci kasashen biyu dasu samar da zaman lafiya mai dorewa a zirin na Koriya da kuma kyakkyawar dangantaka tsakanin Amurka da Koriya ta Arewa, tare da ganin an sako Fursunonin nan da suka bata
Sai dai kuma kasashen biyu sun yi alkawarin bibiyar duk wasu yarjejeniyoyin da aka cimmawa
To amma kuma yarjejeniyoyin basu basu shata wani tsari na sadidan ba game da kwance damarar makamin nukiliyar kasar ta Koriya ta Arewa
Sanatan Jamiyyar Democrat, Sanata Bob Menendez ya ce wannan ita ce yarjejeniya mafi rauni da ya taba gani wanda aka kulla da Koriya ta Arewa, ya ce amma dai mun zura ido muga kuma ina aka dosa kuma wani muhimmin shiri aka tsara
Tsohon shugaban Panama Ricardo Alberto Martinelli yana fuskantar zargi akan almubazaranci da leken asirin cikin gida ya sa Amurka ta tasa keyarsa zuwa kasarsa domin ya fuskanci shari'a
Amurka ta iza keyar tsohon shugaban kasar Panama Ricardo Alberto Martinelli zuwa Panama domin ayi masa shari’ar bisa zarge zargen almubazaranci da leken asirin cikin gida
A watan Disamban shekara ta dubu biyu da goma sha biyar kasar Panama ta gabatar da umarnin kama tsohon shugaban
Yana zaune ne a Coral Gables jihar Florida nan Amurka
Tsohon shugaba Martinelli yaja ragamar mulkin Panama daga shekara ta dubu biyu da tara zuwa shekara ta dubu biyu da goma sha hudu
Ana cajin sa ne da laifin amfani da na’urar sauraron maganganun mutane dari da hamsin ta wayarsa ta hannu da na’uarar computa, ciki harda abokansa yan siyasa da masu hamaiya da ma’aikatan jakadancin Amurka da alkalai da kuma yan jarida
Haka kuma ana zaton ya saci fiye da dala miliyan goma kudin jama’a
Fiye da mutane 100 ake tsare da su a Vietnam bayan da aka gudanar da wata zanga zangar nuna kyamar wata doka da ake kokarin kafawa akan wasu kasuwanni na musamman da ake son kirkirowa wadanda mutane da yawa ke tsoron zasu fi fifita ‘yan kasuwan China fiye da na ‘yan kasar ta Vietnam
Masu zanga zangar sun jefa duwatsu da bama bamai hadin gida, a kan hedkwatar karamar hukumar dake kudancin tsakiyar lardin Binh Thuan
Kafar yada labaran kasar mai suna VN Express ta ce mutane 102 aka kama kuma ‘yan sanda da dama sun raunana a lokacin da sukai arangama da masu zanga zangar
Ha’ila yau, an gudanar da zanga zangar a wadanzu biranen Vietnam da suka kunshi Ho Chi Minh da Hanoi
Dokar da ake kokarin kafawa dai zata bai wa ‘yan wadansu kasashen damar hayar filaye a yankuna masu tattalkin arziki na musamman guda uku har na tsahon shekaru 99
Nuna bacin ran talakawan Vietnam ne ya sa ‘yan majalisar dokoki suka jinkirta tabbatar da dokar, har suka daga maganar amincewa da ita zuwa karshen wannan shekarar
Saeb Erakat jami'in Falasdinawa wanda ya kira Amurka kakakin Yahudawa a shafin wata jarida da ake bugawa a Israila, shi ko Jason Greenblatt ya rubuta a jaridar cewa lokaci ya yi da yakamata a dakile karerayin da Falasdinawa ke ta shatawa shekara da shekaru
Wakili na musamman da Amurka ta nada kan harkokin Gabas ta Tsakiya da wani babban jami’in Falasadinawa, sun yi musayar zafafan kalamai kan yiwuwar samar da zaman Lafiya, tsakanin Isra’ila da Falasadiwa, da kuma rawar da Amurka ke takawa, wajen shiga tsakanin domin sasanta wannan rikici da aka kwashe gwamman shekaru ana yi
Mai shiga tsakani a bangaren Falasdinawa, Saeb Erakat ne ya fara jefa kalaman a wani rubutu da ya yi a jaridar Haaretz ta Isra’ila, inda ya zargi Amurka da zama “kakakin al’uma” ga Yahudawa, ya kuma caccaki Amurkan kan matakin mayar da ofishin jakadancinta zuwa birnin Kudus a watan da ya gabata, birnin da Israila ke ikrarin shi ne babban birninta, yayin da su ma Falasadinawa ke irin wannan ikrari, ko da nan gaba za a ba su kasa mai cin gashinkanta
Shi kuwa Jason Greenblatt, wanda shugaba Trump ya nada a matsayin wakili na musamman a Gabas ta Tsakiya, ya maida martani a wani rubutu da ya yi shi ma a jaridar ta Haaretz, yana mai cewa “Amurka ta jima tana nuna kawaici kan irin wadannan kalamai, amma kuma kawar da kai kan kalaman nuna kiyayya da na karya, bai kawo zaman Lafiya ba, kuma ba zai taba kawowa ba
Gobara ta tashi a gidan da aka ajiye akwatunan kuri'un da aka jefa lokacin zaben 'yan majalisar kasar Iraq wadda ma'aikatan kashe gobara suka shawo kanta amma duk da haka ana kira a sake zaben
Wani gidan da aka adana akwatunan kuri’un da aka jefa a zaben ‘yan majalisar dokokin kasar Iraqi da aka yi, ya kama da wuta a jiya Lahadi, lamarin da ya sa jama’a suka fara kiran da a sake yin zaben
Ma’aikatan kashe gobara sun garzaya zuwa wurin, inda suka yi nasarar kashe gobarar a daya daga cikin gine-gine hudu da ke dauke da akwatunan kuri’un da kuma kayayyakin zabe
Jami’ia sun ce, zai yi wuya a ce gobarar ta shafi akwatunan, sannan suka ce, gobarar ba za ta shafi umurnin da majalisar dokoki ta bayar na a sake kidaya kuri’un ba
Ya zuwa yanzu, ba a bayyana musabbabin wannan gobara ba, amma Kakakin majalisar dokokin kasar ta Iraqi mai barin-gado Salim Al Jabouri, ya ce da gangan aka saka wutar
Shugaban Donald Trump ya isa kasar Singapore domin taron koli da takwaran aikinsa na Koriya ta Arewa Kim Joung Un, ganawar da Amurka tace, yana da kyakkyawan kwarin guiwa a kai
Ministar harkokin kasashen ketare na kasar Singapore Vivian Balakrishnan ne ya tarbi shugaba Trump lokacin da ya fito daga jirgin shugaban kasan amurka Air Force One yau Lahadi
Kafin isarshi wurin taron yau lahadi, Trump ya kuma bayyana cewa, yana kan hanyar shiga wani bangare da ya zama bako a gareshi, domin ganawar ranar Talata
Da yake amsa tambayar Muryar Amurka kafin tashi zuwa Asiya daga wurin taron kolin manyan kasashe masu karfin tattalin arziki na G7, shugaba Trump yace, “ina da kwarin guiwa sosai” a kan ganawa tsakanin shugaban Amurka mai ci da dan iyalin masarautar da take mulkin kama karya a daya daga cikin kasashen da aka fi mayarwa saniyar ware a duniya na tsawon zuri’a uku
Trump yace ya hakikanta Kim, wanda shekarunsa basu kai rabin na shugaban Amurka ba, “yana so ya yi wani abu mai tasiri ga al’ummarshi” Sai dai Trump ya yi gargadi da cewa, Kim “ ba zai sake samun wannan damar ba” idan kwalliya bata biya kudin sabulu a tattaunawar ba- tare da bayyana wannan damar ta bin matakan diplomasiya da Amurka a matsayin dama ta farko kuma ta karshe
Kim ya isa Singapore yau da rana, yayinda ake ta kila wakala kan sakamakon tattaunawar da za a yi ranar Talata
Firai ministan kasar Canada Justin Trudeau ya sanar jiya asabar cewa an sami alkawuran bada tallafin kudi da ya kai na kimanin dala miliyan dubu dari uku domin ilimantar da ‘ya’ya mata da kuma mata marasa galihu a kasashen duniya
Canada zata bada gudummuwar dala miliyan dari uku a asusun
Kasashen Jamus da Japan da Birtaniya da kuma babban bankin duniya suna cikin jerin wadanda suka bada gudummuwa ga asusun
Pirai Ministan ya sanar da haka ne a ranar karshe ta taron kolin kasashe masu karfin tattalin arziki na G7 da aka gudanar a Quebec
Kungiyoyin mata da suka gana da Trudeau a gefen taron kolin sun yi maraba da labarin gudummuwar da ta wuce abinda suka zata
“Wannan zai ba "yammata a kasashe masu tasowa damar neman ilimi a maimakon aure da wuri ko kuma bautar da su
” Inji wadda ta sami lambar yabo ta Nobel Malama Yousafzai, da wadda aka harba a ka a Pakistan sabili da yakin da take yi na ganin ‘yammata sun sami ilimi
Kungiyar Taliban ta sanar yau asabar cewa zata tsagaita bude wuta kan dakarun tsaron gwamnati a duk fadin Afghanistan a cikin kwanaki uku da za a yi bukukuwan salla a karshen azumin watan Ramadan
Tsagaita wutar ta zo daidai da bada umarnin dakatar da yunkurin murkushe kungiyar Taliban na tsawon mako guda da shugaban kasar Afghanistan Ashraf Ghani ya yi da zai fara aiki ranar goma sha biyu ga watan Yuni
Wata sanarwar da kungiyar mayakan ta fitar tace shugaban kungiyar Taliban ya kuma umarci mayakan kada su yi tarukansu a wuraren da farin kaya suke zaune a lokacin hutun sallar domin al’ummar kasar su sami sukunin bukukuwan cikin kwanciyar hankali
Sai dai sun lashi takobin ci gaba da kai hare hare kan dakarun kasashen ketare da Amurka ke jagoranta a kasar
Wannan ne karon farko tun shekara ta dubu biyu da goma sha biyu da kungiyar mayakan mai kaifin kishin Islama ta tsagaita wuta a Afhanistan, inda a halin yanzu take iko ko kuma hankoron kwace ikon rabin larduna dari hudu da bakwai na Afghanistan
Gwamnatin Austria mai tsaurin ra’ayi ta fada a yau Juma’a cewa tana shirin rufe masallatai bakwai kana ta kori limamai akalla 40 da iyalansu, a wani matakin kawar siyasar Islama da kuma hana kungiyoyin addini samun kudade daga kasashen waje
Ministan harkokin cikin gida Herbert Kickl na jami’iyar Freedom Party mai ra’ayin rikau, ta gwamnatin hadin gwiwan Austria, yace za a sake nazari a kan takardun izinin zaman kasar da aka baiwa limaman da kungiyar ATIB da take kula da masallatan Turkiya a can Austria, saboda wasu batutuwar kudade daga kasar waje
Kickl ya ce sau biyu ana kwace takardun izinin zaman kasar a hannun limamai biyar da kuma hana wasu da suke neman izinin zaman a karon farko a cikin wannan lokaci
Shugaban Austria Sebastian Kurz ya ce gwamnati zata rufe masallacin Turkiya na masu tsaurin ra’ayin addini a birnin Vienna kana a rusa kungiyar nan da take kiran kanta Arab Religious Community da take da masallatai shida
Turkiya ta yi tur da wannan mataki da ta kira na nuna kiayayya ga musulunci da kuma wariyar launi
Wata kungiya mai sa ido a kan yakin Syria, ta ce an kai farmaki ta sama a kan wata unguwa mai tarin gidaje dake karkashin rikon kungiyar ‘yan tawayen kasar kuma an kashe akalla mutane 35 kana aka jikata wasu da dama, ciki har da kananan yara
Kungiyar da take zama a Birtaniya mai sa ido a kan take hakkin bil adama a Syria ta Syrian Observatory, ta ce farmakin ya auna kauyen Zardana dake arewa maso yammacin gundumar Idlib
Wakilin kamfanin dillancin labaran Faransa na AFP a wurin, ya ce tarin mutanen da suka ji rauni da ake kulawa dasu a asibitocin yankin, sun hada ne da mata da kananan yara da tsofaffi da kuma ma’aikatan ceto
Sai dai an kawana biyu ba’a sami irin wannan farmaki ta sama a kan garin na Idlib ba a cikin yan watannin da suka gabata
Dubun dubatar mutane da suka rasa matsugunansu daga wurare a cikin kasar ta Syria, yanzu suna zaune ne a Idlib
Yayin da ake shirin gudanar da taron kolin kasashe bakwai masu karfin tattalin arziki a duniya G-7 a kasar Canada, shugaban Amurka Donald Trump ya caccaki mai masaukin baki, frayim-ministar kasar ta Canada, Justin Trudeau, kana fadar White House ta ce Donald Trump ba zai halarci wasu tarukan ba
A wani sakon Twitter da ya fitar da yammacin jiya Alhamis, Trump ya zargi firayim ministan Canada da shugaban kasar Faransa Emmanuel Macron da karawa Amurka haraji mai dimbin yawa da kuma saka shingen tattalin arziki da Amurka
Trump ya kuma ce Trudeau yana bayyana fushinsa game da huldar cinikayar kasashen ketare
A cikin daren jiya Alhamis, Trump ya sake kafe wani sakon Twitter, inda ya gargadi Kungiyar Tarayyar Turai da Canada da su fidda haraji da shingaye da suka saka ko kuma Amurka tasa kafar wando daya da su
Sakon Trump ya biyo bayan barazana da Macron ya yi ne cewa za a fidda Amurka daga kudurin da kasashen G-7 zasu fitar a karshen taron kolin da ake yi a birnin Charlevoix mai tsaunuka
A cikin sakon Twitter da shima ya aike da Faransaci da kuma Turanci, Macron ya ce yayin da Trump bai damu da ya kebe kansa, toh su kuma sauran shugabanni shidan ba zasu damu su sanya hannu a kan kudurin bayan toron su kadai ba
Rasha da China na samun nasara wurin sake fasalin kawance da dangantaka da iko a duk fadin duniya abun da kuma shugabannin Amurka basu maida hankali a kai ba a cewar Admiral Kurt Tidd
Rasha da China suna samun nasara wajen sake fasalin kawance dangnataka da iko a fadin duniya, lamarti dake damun Amurka da kawayenta
Kodashike manyan jami'an soja sun sha jan hankali kan take taken Rasha da China a wasu sassan duniya, daga Turai zuwa yankin Asiya, da Afirka, akwai alamun cewa Amurka da kawayenta basa kula ko maida hankali nan kusa da gida kan take taken kasashen biyu a kudanci da kuma kasashe dake nahiyar Amurka ta tsakiya
Kwamandan mayakan ruwa na Amurka Admiral Kurt Tidd mai kula da shiyya kudu yace, a nan kusa da gida akwai gasa mai tsanani dake wakana
Rahotanni suka ce Rasha tana kara matsa kaimi wajen sake dawo da martabarta ta fuskar soja, ta wajen aikewa da jiragen yakinta na ruwa zuwa yankin tare da kara tattara bayanann sirri
Baya ga kara farfado da dangantaka da tsoffin kawayenta, kasar ta dukufa wajen sayar wa kasashen kayan yaki
Daya daga cikin kasashen da suka amfana karkashin yunkurin ita ce Venezuela
Ministocin tsaron kasashen kungiyar NATO sun bayyana sabon shirin kai dokin yakai da suke kyautata zaton zai fara aiki a shekarar 2020
Jiya Alhamis, ministocin tsaro na kasashe dake kungiyar tsaro ta NATO suka bayyana wasu sabbin shirye shirye na fada da kai daukin soja, yadda zasu iya tura bataliya 30, da jiragen yaki 30, da jiragen yaki na ruwa masu dakon jiragen yaki na sama cikin kwanaki 30 zuwa ko ina a fadin turai inda ake rikici
Babu cikakken bayani kan daftarin shirin da Amurka ta bayar,kodashike ministocin tsaron kasashen suka ce suna fatar ganin shirin ya fara aiki nan da shekara ta 2020
Shugabannin kungiyar sun ajiye gefe daya banbance banbance dake akwai tsakain 'yayanta wajen ganin cewa sun karfafa rundunonin su wajen tunkarar kutse ko takala daga Rasha
Firayi ministan Isra'ila Benjamin Netanyahu ya gana da takwaran aikinsa ta Birtaniya Theresa May a yau Laraba a birnin London, yayin da yake kawo karshen rangadin wuni uku da yake yi a Turai da zummar rokon shugabannin kasashen Turai su canza yarjejeniyar kasa da kasa ta nukiliyar Iran
Netanyahu ya faro rangadin nasa ne daga Jamus a ranar Litinin, inda ya yi kashedi ga shugaban Jamus Angela Merkel cewa shishigi da Iran ke yi a gabas ta tsakiya zai iya haifar da kwararar yan gudun hijira a nahiyar Turai
A jiya Talata ma, firayi ministan Isra'ilan yace bukatarssa ce Iran bata mallaki makamin nukiliya ba
Netanyahu ya fadawa taron manema labarai na hadin gwuiwa da ya yi da shugaban Faransa Emmanuel Macron a jiya Talata, yana mai cewa, ya dage a kan matsayina na mai adawa da yarjejeniyar nukiliyar, saboda hakan ba zai hana Iran shishigi a yankin ba
Macron yace Faransa zata ci gaba da yin aiki tare da sauran kasashe, abinda take ganin shine ya fi dacewa wurin sa ido a kan harkokin nukiliyar Iran
Kamar Netanyahu, shugaban Amurka Donald Trump ya sha sukar yarjejeniyar, yana mai cewa yarjejeniyar ta kyale Iran ta yanda zata iya kera makaman cikin gaggawa da zarar yarjejeniyar ta kare
Yayin da aka yi bikin tunawa da muhalli jiya, babban sakartaren Majalisar Dinkin Duniya ya ce robobin da ake anfani dasu a yar sun mamaye duniyarmu suna kuma da hadari
A yayin hidimomin zagayowar ranar kare muhalli ta duniya, jiya Talata MDD ta bayyana tarkacen robobi a zaman daya daga cikin abubuwa masu matukar hadari ga muhalli a duniya
A rahoto mai taken, "Robobin Amfani A Yar: Hanyar Daidaita Al'amarin," MDD ta ce a yayin da aka samu cigaba sanadiyyar ka'idojin da gwamnatoci kan kafa na amfani da tarkacen roba ta wajen barnar, wannan bai wadatar ba, kuma akwai bukatar gaggauta daukar karin matakai
"Duniyarmu na mamaye da tarkacen robobi masu hadari," a cewar Sakatare-Janar na MDD Antonio Gutterres a wani jawabinsa
"Burbushin tarkacen robobin da ke cikin teku sun fi taurarin da ke sararin Subahana yawa
"Tun daga tsibiran da ke can lungu zuwa yankin Artic, babu inda abin bai shafa ba
Muddun hakan ya cigaba, zuwa 2050 sai tarkashen robobi sun fi kifi yawa a cikin teku" a cewarsa
Rahoton ya kuma lura cewa bisa kiyasi, kayan robobi kimanin tiriliyan 5 ake amfani da su a duniya a kowace shekara
Yanzu ta tabbata cewa Shugaba Trump da shugaba Kim Jong Un zasu yi taron kolinsu a masaukin baki dake Capella na Tsibirin Santosa dake cikin kasar Singapore makon gobe
Fadar Shugaban Amurka ta White House ta ce ganawar Shugaba Donald Trump da Shugaban Koriya Ta Arewa Kim Jong Un a makon gobe, za a yi ta ne a otal din Capella na Tsibirin Sentosa da ke kasar Singaore
Sakatariyar Yada Labaran Fadar White House Sarah Huckabee ta bayyana wurin da za a yi ganawar da ake matukar dokin ganin an yi din ne ta kafar twitter jiya Talata
Ta kara da cewa, "Mun gode ma masu masaukin baki, mutanen Singapore, saboda wannan karamcin
Tun da farko, Trump ya bayyana fatan cewa tattaunawar da za a yi ran 12 ga watan Yuni a Singapore za ta kasance "Mafarin wani abu babba
Jami'an gwamnatin Amurka da na Koriya Ta Arewa na cigaba da yin sharar fage gabanin ganawar
Makon jiya Trump ya gana a Fadar White House da wani babban hadimin Kim Jong Un, mai suna Kim Yong Chol, wanda ya mika masa wasika daga Shugaban Koriya Ta Arewa
Firai Ministan Isra'ila Benjamin Netanyahu wanda ke ziyarar aiki a kasashen turai yace kasar Iran na iya haddasa kara kwararar 'yan gudun hijira a kasashen Turai idan ba a dauki mataki ba
Firai Ministan Isra’ila Benjamain Netanyahu zai gana da shugaban kasar Faransa yau Talata a birnin Paris a cigaba da yunkurin neman goyon bayan shugabannin kasashen Turai na yin gyara a yarjejeniyar kasa da kasa da aka cimma akan ayyukan nukiliyar Iran
Netanyahu ya fara yada zango a kasar Jamus jiya Litinin, a ziyarar kwanaki uku da yake yi a kasashen Turai, inda ya gargadi shugabar gwamnatin kasar Jamus Angela Merkel cewa, shish-shigin da Iran ke yi a Gabas ta Tsakiya zai iya haifar da kwararar ‘yan gudun hijira
Da yake jawabi a wani taron manema labarai na hadin guiwa da Merkel shugaban kasar Isra’ilan ya ce Tehran tana neman gudanar da gangamin addini a kasar Syria da galibi ‘yan Shi’a ne, ta wajen amfani da mayaka ‘yan shi’a dake karkashin ikonta, wajen sauya ra’ayin Musulmi ‘yan Sunni
Markel ta amince da cewa ayyukan Iran a Gabas Ta Tsakiya abin damuwa ne, sai dai ta kare yarjejeniyar ayyukan nukiliyar da tace hanya ce ta toshe kafar cimma burin Iran na mallakar makaman nukiliya, da kuma wadansu kudurorin da take neman cimmawa a yankin
Netanyahu zai kuma gana da shugaban kasar Faransa Emmanuel Macron yau Talata da kuma Firai minister kasar Burtaniyya Theresa May gobe Laraba idan Allah Ya kaimu
A jiya litinin ne Hani Mulki ya mika takardar yin murabus ga sarki Abdullah
Sarkin Jordan Abdullah ya nada wani ministan kasar, Omar Razzaz a matsayin firayin minista yayinda aka koma yin zangar-zangar kin jinin gwamnati yau Talata
Razzaz shine ya maye gurbin Hani Mulki wanda yayi murabus jiya litinin
Mulki dai ya nemi ya dauki matakan tsuke bakin aljihu a kasar
Dubban ‘yan kasar Jordan sun yi tattaki zuwa ofishin firayin minista mai barin gado, Hani Mulki, da dare har zuwa safiyar yau Talata suna neman gwamnati ta dakatar da hauhawar farashen kayayyaki da kuma shirin kara haraji da masu suka su ka ce mafi akasari matakin zai auna masu matsakaici da karamin karfi ne
‘Yan sandan kwantar da tarzoma sun yi arangama da masu zanga-zangar da yammacin ranar Asabar sun kuma harba barkonon tsohuwa don wargaza su daga harabar ofishin firayin ministan
Masu zanga-zangar sun yi ta fadin cewa “jama’a na so su hambarar da wannan gwamnatin
A safiyar ranar Asabar, sarki Abdullah ya gana da Mulki, da ministocin kasar, da kuma manyan jami’an tsaron kasar
Kamfanin dillancin labaran Jordan na Petra ya ambaci sarkin na cewa "bai kamata ‘yan kasar Jordan su dauki nauyin canje-canjen da aka yi a fannin tattalin arzikin kasar su kadai ba
Ma'aikatan agaji na taimakawa jama'a a lardunan Escuintla, da Sacatepequez, da kuma Chimaltenango, suna kuma cigaba da neman wadanda suka bace
Wadanda suka tsira daga aman wutar Fuego a kasar Guatemala sun fara zaman makokin mutanen da aka gano gawarwakinsu yau Talata bayan da aman wuta, da iskar gas da kuma barbashin duwatsu suka kashe akalla mutane 69, toka da laka kuma suka lullube kauyukan dake kusa da wurin
Wani gidan talabijin na kasar ya nuna masu makokin suna dauke da makarar mamatan akan kafadunsu
Yayinda ma’aikatan agaji ke cigaba da neman wadanda ke raye, hukumomin kasar sun kara adadin wadanda suka mutu yayinda ake gano gawarwakin mutane daga baruguzan duwatsu a kewayen kauyukan da bala’in ya fi shafa
Hukumomin kuma sun ce ta yiwu adadin wadanda suka mutu ya kara hawa
Jami’an dake kiyaye bala’i sun ce aman wutar da ya faru ranar Lahadi ya shafi fiye da mutane miliyan daya, an kuma kwashe wasu su 3,265 daga wuraren da aman wutar ya faru, sannan an kai mutane 20 da suka jikkata wasu cibiyoyin kiwon lafiya
Tsohon mai bincike na musamman Robert Mueller ya zargi Manafort da yin magana da wasu shaidu akan binciken da ake yi mashi
Masu gabatar da kara dake yiwa mai bincike na musamman Robert Muller aiki sun ce tsohon manajan yakin neman zaben shugaba Donald Trump Paul Manafort, ya sha kokarin ya tuntubi shaidun dake da alaka da batun manyan laifuffukan da ake tuhumar sa da su
A wani zaman kotu da aka yi jiya Litinin, masu gabatar da karar sun ce Manafort da daya daga cikin abokan aikinsa sun sha tuntubar shaidu a wani yunkuri na fada masu abinda za su ce a binciken
A watan Fabarairu ne suka tuntubi shaidun, jim kadan bayan da wani alkali ya sake dago batun laifin da ake tuhumar Manafort da shi a lokacin da yake tsare a gidansa
Ba a ambaci sunayen shaidun ba a zaman kotun da akayi, amma masu gabatar da karar sun ce mutanen sun yi aiki da Manafort wajen hada wata kungiyar tsofaffin jami’an kasashen Turai, da ake kira Hapsburg Group da turanci, dake yada muradan Ukraine a kasashen Turai da kuma Amurka
Ana tuhumar Manafort da laifuffuka, ciki harda kamun kafa ba bisa ka’ida ba dangane da kungiyar ta Hapsburg
Sakataren Harkokin Wajen Amurka Mike Pompeo ya kira kungiyar kasashen nahiyar Amurka ta dakatar da kasar Venezuela daga kungiyar saboda zargin cewa ta gudanar da zaben bogi a kasarta
Sakataren harkokin wajen Amurka, Mike Pompeo, ya yi kira ga kungiyar kasashen nahiyar Amurka ko kuma OAS a takaice, da ta dakatar da Venezuela daga kungiyar, har sai ta daidaita abin da Amurka ta kwatanta a matsayin “zaben bogi” da aka yi, wanda ya bai wa shugaba Nicolas Maduro sabon wa’adin mulki a watan da ya gabata
Pompeo ya zargi gwamnatin Maduro da “rusa turakun dimokradiya” inda ya fadawa taron kungiyar ta OAS mai kasashe 34 cewa, “abin takaici ne idan aka yi la’akkari da cewa al’umar Venezuela sun fuskanci matsalar fadawa cikin matsalolin rayuwa
Wannan kira na Pompeo, ya jaddada kiran da mataimakin shugaban Amurka, Mike Pence ya yi a watan da ya gabata, na cewa a dakatar da Caracas daga kungiyar
To sai dai martanin da kungiyar ta OAS ta mayarwa Amurkan, bai fito karara ya fayyace matsayarta, inda ta ce, idan har za a dakatar da kasar ta Venezuela, dole sai kungiyar ta yi zama na musamman - a gefen taron da ta saba yi, kafin a tattauna batun
Hukumar dake kare muradun yara ta Majalisar Dinkin Duniya ,UNICEF adadin yaran da suka isa zuwa makaranta amma basa zuwa a Afghanistan ya dara miliyan hudu
Hukumar da ke kare muradun yara ta Majalisar Dinkin Duniya, UNICEF, ta ce, kusan rabin adadin yaran da suka isa zuwa makaranta a Afghanistan, wato kusan miliyan hudu kenan, ba sa zuwa makaranta saboda rikice-rikicen da kasar ke fama da su
Sakamakon wannan bincike, wanda aka fitar da shi a wani sabon rahoto, na nuni da irin koma-bayan da kasar ke ci gaba da fuskanta
Rabon da aka ga wannan yawan adadi na yaran da suka bas a zuwa makaranta, tun a shekarar 2002, wato jim kadan bayan da aka kawar da kungiyar Taliban
Yayin wata ganawa da ta yi da manema labarai, Darektar UNICEF, Henrietta Fore, ta ce, “idan yara mata da maza suka fita a makaranta, yana da matukar wahala su koma
Nazarin da aka yi, ya nuna cewa, al’adar aurar da kananan yara mata, shi ne dalili na biyu a jerin dalilan da ke sa mata suke fita a makarantu
Sai dai wani labari mai faranta rai da binciken ya gano, shi ne, adadin masu fita a makarantar ya kan ragu, idan har suka riga suka fara makarantar, inda kashi 85 na adadin yaran da suka fara firaimare da kuma sama da kashi 90 na wadanda suka fara sakandare, sukan kammala karatunsu
Shugaban kasar Rasha Vladmir Putin ya gayyaci shugaban Koriya ta Arewa Kim Jong Un zuwa Rasha domin halartar wani taron kasashen duniya da za’ayi nan bada jimawa ba
A yau litinin ne Kakakin ma’aikatar harkokin wajen Rasha Dmitry Peskov ya shaidawa manema labarai a birnin Moscow cewa shugaba Putin ya aika wa shugaba Kim takartar gayyatar ne ta hanyar ministan harkokin wajen Rasha Sergei Lavrov a lokacin da ya kai ziyara Pyongyang a satin da ya gabata
Peskov yace Putin ya bada shawarar Kim ya halarci taron tattalin arziki na kasashen Gabscin Turai da za a yi a birnin Vladivostok a watan Satumba mai zuwa
Wani dan kunar bakin wake ya tada bam a kusa da wani zauren babban taron malaman addinini wanda yawansu ya kai kimanin dubu biyu a Kabul baban birnin Afghanistan, abinda yai sanadiyyar mutuwar a kalla mutane 7 da raunata da dama
Mai Magana da yawun ‘yan sandan yankin Hasmatullah Satnikzai ya shaidawa Muryar Amurka cewa harin ya auku ne a lokacin da daruruwan mutane ke barin wurin da akayi taron Loya Jirga, watau majalisar dattawan kasar, inda aka gabatarda wata sabuwar dokar adinin musulunci da ta haramta harin kunar bakin wake da kuma tashe tashen hankulan da ke faruwa a Afghanistan din
Har yanzu dai babu wanda ya dauki nauyin kai harin duk da cewa an san Mabiyan Kungiyoyin Taliban da na ISIS sun shahara wajen kai irin wadannan hare hare a Kabul
Firayim ministan Isra’ila Benjamin Netanyahu ya soma wani rangadi zuwa kasashen turai uku a yau litinin, a kokarin shi na neman goyon bayan kasashen kan gyara yarjejeniyar nukiliya ta kasa da kasa da aka kulla da Iran
Netanyahu ya fara ne da kasar Jamus inda zai tattauna da shugaba Angela Merkel kafin ya karasa a kasashen Birtaniya da Faransa
Birtaniya da Faransa da Jamus sun shiga yarjejeniyar nukiliya da Iran a shekarar 2015 tare da kasashen Rasha da Chana da Amurka
Amma a watan da ya gabata ne Shugaban Amurka Donald Trump ya bayyana cewa Amurka zata fice daga yarjejeniyar, wacce ya kira mummuna kuma mai cike da bangaranci, a yayin da yake cewa yana son a kara saka ma Iran takunkumi kan shirinta na kera makaman nukiliya, abinda yace yana rikita al’amura a yankin gabasa maso tsakiya
Sai dai kuma sauran kasashen da ke cikin yarjejeniyar sun nuna shirinsu na ci gaba da zama a cikin ta, inda suka ce tsarin yana tafiya daidai, kamar yadda ake bukata
Yin la'akari da yadda shugaban Amurka Donald Trump yake yawan janye kasarsa daga yarjeniyoyi ya sa kasar China ta yi kashedin cewa duk wata yarjejeniyar kasuwanci da China da Amurka suka cimma babu sake
Ita kuwa kasar China gargadi ta yiwa Amurka cewa ta kwana da sanin duk wata yarjejeniyar kasuwancin da suka cimmawa tsakanin su to bafa wani sake, muddin ma shugaba Trump yaci gaba da aiwatar da barazanar sa ta kara kudin fito da wasu sauran matakai game da wannan matsaya da aka cimmawa na kasuwanci
Wannan gargadin na zuwa ne bayan da sakataren cinikayya na Amurka Wilbur Ross shida mukaddashin Prime Ministan China Liu suka kammala wani sabon zagayen tattaunawa a jiya lahadi a Beijing, da zummar samun daidaito akan harkan kasuwanci tsakanin kasashen biyu
A wannan tattaunawar dai ne Beijing tayi ta bayyana kudirin ta na kara sayen kayayyakin Amurka domin rage raran kasuwancin dake tsakanin ta da Amurka
Yanzu haka dai raran kasuwancin dake tsakanin kasashen biyu yakai na dala biliyan 375 a cikin shekarar data gabata
Sai dai har aka kammala wannan tattaunawar ba a fitar da sanarwan bayan taro na bai daya ba, haka kumababu bangaren daya bada cikakken bayanin yadda tattaunawar ta kasance
Kasashe 192 ne suka aminci da sabon kudurin hukumar kiwon lafiya ta duniya, WHO akan karfafa yaki da cizon maciji dake sanadiyar mutuwar mutane dubu 81 kowace shekara a duk fadin duniya
Gwamnatocin a kasashen duniya sun himmatu wajen karfafa yaki da cizon maciji, wadda ya zama wata annobar dake kashe mutane a kalla kusan dubu 81 a kowace shekara
Wani kudirin hukumar lafiya ta duniya wato WHO,shine ya yunkura wajen inganta wannan yaki da cizon macijin da kuma kare shi tare da samar maganin dafin sa cikin farashi mai rahusa
Yanzu haka dai kasashen duniya 192 ne suka amince da wannan yunkurin a karshen watan jiya
Hukumar ta lafiya ta kiyasta majizai masu dafi sun ciji muttane miliyan daya da dubu dari takwas zuwa miliyan biyu da dubu dari 7 a shekara kuma kusan dubu 138 sun mutu
Hukumar tace sakamakon mutuwar ko wane mutun da maciji ya sara, haka kuma cikin biyar da suka rayu to sau tari hudu daga cikin su zasu kasance da nakasa, musali makancewa, ko yankewar wani gabar jiki ko kuma shanyewar sa, ko kuma zama cikin wani halin rashin sukuni dake da nasaba da gajiya
Saran maciji dai abu ne da yayi yawa cikin kasashen dake kasashen yamma da sahara, da kudancin asiya da kudu maso gabashin asiya, inji hukumar lafiya ta duniya
Wani sabon rahoton da aka buga a kan harkokin ilimi a Afghanistan ya bayyana cewa, kimanin kashi arba’in da hudu cikin dari na dukan kananan yaran dake kasar basu zuwa makaranta, abinda ya kara yawan adadin karon farko tun shekara ta dubu da dari biyu da biyu
Rahoton ya dora alhakin kan rikicin da kuma matsalar rashin tsaro dake kara tsananta da ya hada da talauci da yayi Kamari, da kuma wariya da ake nunawa ‘ya’ya mata, da ya shafi kananan yara miliyan uku da dubu dari bakwai dake tsakanin shekaru bakwai zuwa goma sha bakwai da basu zuwa makaranta
Ministan harkokin ilimi na kasar Afghanistan Mirwais Balkhi ya tattauna a wajen wani taron bita a Kabul yau Lahadi, rahoton da asusun UNICEF da kuma cibiyar tallafawa bunkasa ayyukan kasa da kasa da kuma Samuel Hall wani kwararre mai zamana kansa suka wallafa
Ya bayyana cewa, yara mata ne kashi sittin cikin dari na adadin yaran da basu zuwa makaranta
Rahoton ya gano cewa, kashi tamanin da biyar cikin dari na 'yammata basu zuwa makaranta a lardunan da lamarin yafi muni da suka hada da Kandahar, Helmand, Wardak, Paktika, Zabul da kuma Uruzgan
Biga ga rahoton kuma, aurar da yara da wuri, da kuma kaurar da jama'a ke yia Afghanistan sakamakon tashin hankali yana shafar zuwa makarantar yara
Banda haka kuma, akwai karancin malaman makaranta mata, da rashin kayan ilimantarwa masu inganci, da matsalar tasro da yake hana ayyukan makaranta a yankunan da ake tashin hankali yana hana yara musamman mata zuwa makaranta
Kasar China ta gargadi Amurka cewa, ba za a aiwatar da duk wata matsayar cinikayya da aka acimma tsakanin kasashen biyu ba, muudar aka kara kudin fito da kuma daukar wadansu matakan da shugaba Donald Trump ya yi barazana a kan China
China tayi wannan gargadin ne bayan ganawar sakataren harkokin kasuwanci na Amurka Wilbur Ross da mataimakin Firai Ministan kasar China Liu He a Beijing jiya asabar da nufin dinke barakar harkokin cinikayya tsakanin kasashen inda Beijing ta yi alkawarin rage rarar da ake samu a harkokin cinikayyarta
Ross ya fada a farkon tattaunawar da aka yi a gidan baki na gwamnati dake Diaoyutai, kasashen biyu sun tattauna musamman kan kayyakin Amurka da China zata saya, sai dai an tashi tattaunawar ba tare da wata sanarwar hadin guiwa ba, kuma babu wani daga cikin bangarorin da ya yi wani Karin haske a kan tattaunawar
Amurka da China na yi wa junansu kallon hadarin kaji, bayan da Amurkan ta soki matakin mamaye yankin tekun kudancin Sin da China ta yi da dakaru da makamai
Sakataren tsaron Amurka, Jim Mattis, ya soki mamaye yankin Tekun Kudancin China, da kasar ta Sin ta yi da sojoji da manyan makamai, yankin da ke dauke da tsibiran da ake takaddama akansu, yana mai cewa, matakin barazana ce da kuma nuna karfi akan kasashen da ke makwabtaka da Chinan
Mattis ya yi wadannan kalaman ne a jiya Asabar yayin wani taron karawa juna sani da ake yi shekara-shekara kan harkokin tsaro a yankin Asiya, taron da ake wa lakabi da “tattaunawar Shangri – La,” wanda ya gudana a Singapore
“Matakin da Chinan ta dauka a yankin tekun, ya yi hannun babbar-riga da burin da muke so mu ga an cimma, hakan kuma na jefa shakku a zakutan kasashen da ke yankin, kan inda Chinan ta sa gaba
Sai dai a martanin da ya mayar yayin taron, wakilin China, Laftar Janar Hei Lei, ya zargi Amurka da haddasa fitina a yankin
Ya kuma ce a matsayin China na kasa mai cin gashin kanta, tana da ikon ta girke dakaru da makamai a yankin na Kudancin Tekun Chinan, wanda a cewar shi, mataki ne da dokar kasa da kasa ta amince da shi
An rantsar da shugaban ‘yan gurguzu Pedro Sanchez yau asabar a matsayin sabon Firai Ministan kasar Spain, bayanda majalisar dokokin kasar ta kada kuri’ar nuna rashin goyon bayan Firai Minista Mariano Rajoy jiya Jumma’a
Sarkin Spain Felipe na shida ne ya rantsar da sabon Firai ministan a wani buki da aka yi a fadarsa dake Zarzuela kusa da Madrid
Sanchez ya sami nasara ne bayan kada kuri’a kan kudirin da aka gabatar na nuna rashin goyon bayan Pirai Ministan, inda ‘yan majalisa dari da tamanin suka goyi bayan kudurin, yayinda dari da sittin da tara suka nuna rashin goyon baya,dan majalisa guda kuma bai kada kuri’a ba a majalisar wakilai mai kujeru dari uku da hamsin
Wannan ne karon farko da majalisar dokoki ta sauke shugaba a kasar Spain tunda ta kafa mulkin damokaradiya shekaru arba’in da suka shige
An kada kuri’ar nuna rashin goyon bayan Rajoy ne bayan shekaru shida da hawansa karagar mulki, sakamakon laifin cin hanci da rashawa da ya shafi wadansu tsofaffin membobin jam’iyarsa
Sanchez, shugaban jam’iyar Workers ta ‘yan gurguzu ya zama Pirai Ministan Spain na bakwai tunda kasar ta koma mulkin damokaradiya cikin shekara ta dubu da dari tara da saba’in, bayan mulkin kama karya na Francisco Franco
Za ayi ganawar da aka shirya yi tsakanin shugaban Amurka Donald Trump da takwaransa na Koriya ta Arewa Kim Jong Un, ranar goma sha biyu ga watan Yuni a Singapore
Shugaban Amurka ne ya bayyana haka jiya a fadar White House, bayanda ya karbi wasika daga Kim da wani babban jami’I mai shiga Tsakani kan batun makaman nukiliya na kasar Koriya ta Arewa ya mika mashi hannu da hannu
Bayan ganawa ta ba sabanba da tsohon jami’in ma’aikatar leken asirin Koriya ta Arewa a fadar White House, shugaba Trump ya sanar da sake komawa kan shirin taron kolin da shugaban Koriya ta Arewa Kim Joung Un
Bayan ganawa ta sama da sa’a guda, shugaba Trump ya sanar da cewa dukan bangarorin biyu sun mance da musayar kalamai masu gauni da aka yi a lokutan baya, da suka kai ga jingine ganawar da ake shirin yi
Koriya ta arewa tana neman dama a fannin harkokin tattalin arziki da kuma sassaucin takunkuman da aka kakaba mata da suka durkusar da kasar
Wani mai magana da yawun fadar gwamnatin kasar Rasha ya fada yau Alhamis 31 ga watan nan na Mayu cewa, Rasha ta yi murna da jin dan jarida Arkady Babchenko na raye, amma kuma labarin mutuwarsa na jabu abin mamaki
An sami rahoton harbin sanannen dan jaridar nan Arkady Babchen mai bada rahotanni akan yaki kuma mai sukar gwamnatin Kremlin a ranar Talatar da ta wuce a matattakalar benen gidansa da ke birnin Kyiv
Amma sai kuma ga Bobchenko ya ba ‘yan jarida mamaki a lokacin daya bayyana lami lafiya a jiya Laraba, yayin da jami’an tsaron Ukraine suka bayyana labarin mutuwarsa a matsayin na jabu ne don a ceci rayuwar dan jaridar
Mai magana da yawun fadar Kremlin, Dmitry Peskov ya fada yau Alhamis cewa bai san ko sakamakon wannan matakin ya cancanta ba, kuma abinda ya faru bai canza yadda Rasha ke kallon Ukraine a matsayin kasa mafi muni ga ‘yan jarida ba
Kungiyar da ke kare ‘yan jarida ta kasa-da-kasa ta yi Allah Wadai da labarin mutuwar Bobchenko na karya, tana mai cewa “abin tada hankali ne, na da-na-sani kuma” ya kara da cewa dakarun tsaron Ukraine suna wasa da gaskiya
Kungiyar bada agajin kasa da kasa ta Red Cross ta sanar a jiya Laraba 31 ga watan nan na Mayu cewa ta tura da Likitocin tiyata da wasu kwararrun jami’an kiwon lafiya tare da kayayyakin taimako domin taimakawa abin da ta kira “karuwar bukatar taimako a fannin lafiya a Gaza
Kungiyar Red Cross tace karfafa taimako da zata yi na watanni shida, zai hada da kafa cibiyar tiyata mai dauke gadaje 50 don bada himma ga jinyar mutanen da suke fama da raunin harbin bindigar da aka samu a cikin wani tashin hankali na baya bayan nan a kan iyakar Isra’ila da Gaza
Rundunar Isra’ila ta kashe akalla Falasdinawa 115 tun daga karshen watan Maris zuwa yanzu, lamarin da ya janyo wa Isra'ila suka na yin amfani da karfa-karfa
Isra’ila ta zargi mayakan kungiyar Hamas da takalar tashin hankalin kuma tace ta dau wannan mataki ne domin kare kan iyakarta
Tashin hankalin da ya barke a kan iyakar kasashen ya yi sauki a jiya Laraba, yayin da jami’an Falasdinawa suka ce an cimma yarjejeniyar tsagaita wuta da Isra’ira wadda Masar ta jagoranta
Sai dai jami’an Isra’ila basu tabbatar da wannan yarjejeniyar ba, amma dai sun ce idan aka daina harbo harsashi ko roka daga Gaza inda mayakan sa kai suke, to Isra’ila ma zata dakatar da martanin hare-harenta
Tun a watan fabrairun shekarar 2018 din nan da muke ciki ne, cibiyar kula da harkokin kudade da ke Paris wacce ake kira FATF a takaice, ta yanke shawarar sanya Pakistan a cikin rukunin kasashen da basa mai da hankali wajen yaki da ta’addanci
Kasar Pakistan tace zata sake duba dangantakarta da Amurka da tuni dama tayi tsami, matakin da zai iya dakatar da shigar da kayayyaki zuwa Afghanistan inda dakarun Amurka da taimakon kasashe kawayen rundunar NATO ke yakar ‘yan ta’adda domin kawo zaman lafiya a kasar da yaki ya daidaita
Ministan harkokin wajen Pakistan Khurram Dastgir Khan ne yayi wannan bayanin kwana daya kafin dakarun kasa da kasa su sanya kasar a jerin sunayan da ake sa wa idanu akan samar da kudaden ta’addanci bisa umurnin gwamnatin, matakin da ka iya kara tabarbarar da tattalin arzikin Pakistan
Hukuncin da Amurka ta yanke na cikin dabarun Trump na yankin Asiya da ya sanara watan Agusta don hurawa Pakistan wuta ta su yanke alaka duk wata alaka da ake zargi tana da iata da ‘yan Taliban da sauran kungiyoyin ‘yan ta’adda da ke ta kaddamarda munanan hare hare kan sojojin Amurka dake Afghanistan
Da taimakon kasar Masar wadda ta shuga tsakani, Israila da Falasdinawa sun kulla yarjejeniyar sagaita wuta a fafatawa da suke yi akan iyakarsu da Zirin Gaza lamarin da ya sa yanzu kura ta lafa
Jiya Laraba tarzoma ta lafa akan iyakar Isira’ila da Gaza, a yayinda jami’an Palasdinawa suka ce Masar ta shiga tsakanin an kulla yarjejeniyar tsagaita bude wuta da Isira’ila
Jami’an Isira’ila basu tabbatar da kula yarjejeniyar ba, amma sun ce idan ‘yan yakin sa kai a Gaza suka daina harbawa Isira’ila rokoki, itama Isira’ila zata kawo karshen hare haren da take kaiwa yankunan Palasdinawa
Wakilin Majalisar Dinkin Duniya na musamman akan shirin samun zaman lafiya a gabas ta tsakiya, yayi gargadin cewa wannan itace tarzoma mafi muni da aka ganin tsakanin bangarorin biyu, tun rikicin shekara ta dubu biyu da goma sha hudu da aka yi tsakanin kungiyar Hamas da Isira’ila
A yan watanin da suka shige, wakilin na Majalisar Dinkin Duniya ya sha yin kashedin cewa bangarorin biyu suna dab da fadawa cikin rikici
Israila ta haramtawa 'yan yawon bude ido da masu ibada daga kasar Indonesia shiga kasarta saboda kwana kwanan nan 'yan Indonesia suka yi zanga zanga a harabar ofishin jakadancin Amurka tare da kona tutocin Amurka da Israila akan bude ofishin jakadancin Amurka a Birnin Qudus
Kasar Ira’ila ta haramtawa yan yawon bude ido da masu ibada daga kasar Indonesia shiga kasar ta
Ta dauki wannan mataki ne domin maida martini ga mataki makamancin wannan da ta ce Indonesia ta dauka akan yan Isira’ila
Duk shekara dubban yan kasar Indonesia Musulmi kan kai ziyara kasar Isira’ila a zaman wani bangare na ziyarar da suke yi a gabas ta tsakiya
To amma yan Indonesia sun nuna rashin amincewarsu akan musgunawa Palasdinawa da suka cewa Isira’ila tana yi
Domin a farkon wannan wata masu zanga zanga yan kasar ta Indonesia suka kona tutar Amurka dana Isira’ila a harabar ofishin jakadancin Amurka dake birnin Jakarta domin nuna rashin amincewar su da maida ofishin jakadancin Amurka zuwa birnin Kudus daga birnin Tel Aviv
Wannan alamari yana faruwa ne a yayinda alamu ke nuna dangantaka tsakanin kasashen biyu tana ingantuwa
Ma’aikatar sojin Isra’ila tace jiragen yakinta da jiragenta masu saukar ungulu sun kai wasu sababbin farmaki ta sama a kan Hamas a cikin daren jiya a zirin Gaza, yayin da jirginta mara matuki dake tare makamai masu lizzami ya gano wasu makamai da aka harbo daga yankin Falasdinawa
Dakarun tsaron Isra’ila sun ce farmakin yana auna wurin kera rokoki da harsasai da kuma tungar sojoji da gine ginen horar dasu
Bangarorin biyu sun budewa juna wuta tare da kai farmaki a jiya Talata a cikin wani rikici mafi girma tun bayan yakin kwanaki 50 da suka taba yi a cikin shekarar 2014
"Shugaban Falasdinu Mahmoud Abbas ya ce, matsanancin lokaci ya wuce a yammacin kogin Jordan da birnin Kudus muasamman da kuma zirin Gaza
Hare hare da Isra’ila ta kaddamar a yau sun yi tsanani a kan zirin Gaza tare da rokoki da kuma jiragen sama
Wadannan hare hare ba na zaman lafiya bane
Koda yake muna son zaman lafiya kuma muna kira ga zaman lafiya
Dakarun Isra’ila sun kashe akalla Falasdinawa 115 tun karshen watan Maris, lamarin da ya janyowa sukar lamiri ga yin amfani da karfi
Isra’ila tana zargin kungiyar mayakan Hamas da takala tashin hankali, ta kuma ce ta maida martani ne don kare iyakarta
Amurka ta kira taron gaggawa a kwamitin sulhu na Majaliusar Dinkin domin tattaunawa a kan sabbin hare haren a kan Isra’ila a zirin Gaza
Anasa ran kwamitin zai yi zama a yau Laraba
Yan sanda a babban birnin Ukraine Kyiv sun ce an harbe aka kashe wani dan jaridar kasar Rasha Arkady Babchenko da ya arce daga kasarsa a kan abinda ya kira tsangwamar siyasa har lahira, kisar da Firayi Ministan Ukraine ya zargi Moscow da aikatawa
An harbi Babchenko a bayansa a kofar gidan da yake zaune a Kyiv a ranar Talata, bayan ya dawo cefane kayan abincinsa, a cewar hukumomin Ukraine
Abokan aikin dan jaridar mai shekaru 41 da haifuwa, sun bayyana kaduwarsu ga kuma hakan ya kara tankiya tsakanin Rasha da Ukraine wanda alakarsu ta riga tayi tsami sakamakon kwace yankin Crimea da Rasha tayi da kuma marawa yan bindigar yan aware a cikin wani mummunan yaki a gabashin Ukraine
A wani sakon da ya aike ta shafin na Facebook jim kadan bayan labarin mutuwar Babchenko, Firayi ministan Ukraine Volodymyr Hroysman yace yayi imani gwamnatin Rasha ba zata yafe masa ba a kan son gaskiyarsa da da matsayinsa na neman adalci
Amma a can Moscow, kwamitin binciken Rasha ta nesanta fadar Kremlin da wannan kisan, yana mai cewar ya kaddamar da bincikensa a kan mutuwar Babchenko
Sojojin Isira'ila sun kai hare-hare jiya Talata a Zirin Gaza, inda su ka auna kungiyar mayaka ta 'yan rajin jahadi
Hare-haren sun zo ne 'yan sa'o'i bayan da sojojin Isira'ila su ka ce mayakan sa kai a Gaza sun harba rokoki akalla 25 kan wasu wurare na kudancin Isira'ila
Sojojin na Isira'ila sun ce makamin kariya ya cabcabke akasarin rokokin da aka harbo, to amma sojoji uku sun ji raunuka, wanda hakan ke janyo fargabar yuwuwar Isira'ila ta sake kai hare-haren ramuwa
Wata rokar ma ta fada kusa da wata makarantar kananan yara dab da lokacin da ta fashe
Amurka ta kira taron gaggawa na Kwamitin Sulhu na Majalisar Dinkin Duniya, MDD, don tattauna hare-hare na baya-bayan nan daga Zirin Gaza
Ana kyautata zaton Kwamitin Sulhun zai yi taro a yau dinnan Laraba
Jiya Talata kasashe ishirin suka yi taro a Paris babban birnin Faransa inda suka amince kasar Libya ta gudanar da zaben kasa a karshen wannan shekarar da zai samar da gwamnati daya ga kasar domin zaman lafiya da sake kafa kasar
Jagorar bangarori da kuma jami'an diflomasiyya daka kasashe sama da 20 da su ka yi taro jiya Talata a Birnin Paris sun cimma amincewa bisa manufa cewa kasar Libiya ta arewacin Afirka ta gudanar da zabe a karshen wannan shekarar
Wannan taron shi ne karo na biyu da Shugaban Faransa Emmanuel Macron ya yi yinkurin kawo zaman lafiya a Libiya
Macrone ya yaba da matsayar da aka cimma, ya na mai cewa wani gagarumin cigaba ne a yinkurin da ake yi na samar da zaman lafiya a Libiya
"Yanzu dai ta bayyana cewa mun dukufa wajen taimakomn wannan kasar, da kuma jadawalin gudanar da zabukan majalisar dokoki da kuma na shugaban kasa" a cewarsa
Shugaban gwamnatin "hadin kai" wadda kasashen duniya ke goyon baya mai mazauni a birnin Tripoli, Fayez al-Sarraj, dan shekaru 75 da haihuwa da Khalifa Haftar, wanda dakarunsa su ke da karfi a gabashin kasar, da kuma Kakakin Majalisar dokokin kasar da ke garin Tobruk na gabashin kasar sun cimma amincewa cewa Libiya ta gudanar da zabe ranar 10 ga watan Disamba, a cewar jami'an kasar Faransa
Jiragen saman yakin Isra’ila sun kai hare-hare yau Talata a zirin Gaza, inda suka auna wuraren ‘yan kungiyar mayaka masu zafin kishin addinin Islama
Hare-haren na zuwa ne ‘yan sa’o’i bayan da dakarun tsaron Isra’ila suka ce ‘yan bindiga a Gaza sun harba akalla makamai masu linzame 25 a wurare da dama a kudancin Isra’ila
Sanarwar dakarun tsaron na Isra’ila ta ce yawancin makaman masu linzame da aka harba, makamin kariya da ake kira Iron Dome ne ya tarbe su, yayinda wasu suka dira a wasu wuraren
Ba a dai sami rahoton wasu sun jikkata ba
Ana cigaba da samun tashin hankali a bakin iyakar Isra’ila tsawon watanni biyu kenan inda Palasdinawa ke ta zanga-zanga suna neman a maida masu damar komawa kasar da suka gujewa ko aka tilasta masu bari a lokacin da aka kafa Isra’ila a shekarar aluf dari tara da arba’in da takwas
Masu zanga-zangar kuma sun nuna rashin amincewarsu da wani shinge da aka sa a Gaza fiye da shekaru 10, da kuma maida ofishin jakadancin Amurka birnin Kudus daga Tel Aviv
Wani gungun ‘yan raji, Palasdinawa ya bar Gaza ta kwale-kwale yau Talata don kara nuna kin jinin wannan shingen
Isra’ila ta sanya iyaka akan nisan wurin da jama’a za su iya zuwa da gabar teku, amma ba a san har zuwa ina ‘yan rajin ke shirin kaiwa ba
An ba wani dan kasar Mali dake zama Faransa ba bisa ka’ida ba lakabin sunan “Spider Man” an kuma jinjina wa matashin a matsayin jarumi bayan da ya hau wani bene a birnin Paris don ya ceto wani yaro da ya zamo daga bene ya na lilo a hawa na hudu
An fitar da wani hoton bidiyo da ya nuna Mamaoudou Gassama yana kama karafan benen da hannuwansa yana hawa daga bene zuwa bene, yayinda wani mutum dake bene na hudu yake kokarin rike hannun yaron
Shugaban kasar Faransa Emmanuel Macron da kansa, ya godewa dan ci ranin jiya Litinin a fadar shugaban kasa ta Elysse, ya kuma bayyanashi a matsayin abin koyi
Macron ya ba Gassama wanda ya fito daga yankin Keyes na kasar Mali lambar yabo ta nuna bajinta, ya kuma bashi takardar izinin zama dan kasa, da kuma aiki a ma'aikatar kashe gobara
Gassama ya shaidawa shugaban kasar cewa, "allah ne ya taimake ni" na ceto yaron
Gassama yace shugaba Macron ya tambayeshi ya bayyana yadda ya yi wannan jarumtakar
Ya kuma ce ya nemi taimakon shugaban kasar ta Faransa
yace "Na gaya mashi cewa cewa, na baro kasar Mali ta Burkina Faso, na shiga Nijar daga nan nabi ta hamada
Daga nan na isa Libya inda na yada zango na dan lokaci ina neman hanyar zuwa Italiya"
Da farko nayi kokarin shiga jirgin kwale-kwale, sai hukumomi suka kama ni suka kulle ni a gidan yari daga nan suka tasa keyata zuwa Nijar
Sai na sake kwatantawa karo na biyu
Godiya ga Allah na samu na isa Ataliya
Magajin garin birnin Paris Anne Hidalgo ma ta jinjinawa Gassama
Tace ba a nuna banbaci wajen sakama Gassama sabili da bajintarsa da yin tsayin daka kan batun shige da fice
Mamoudou Gassama, dan shekaru 22 da haihuwa ya ce ya ga yaron na cikin mummunan hali a unguwar da ya je ranar Asabar don kallon wasan kwallon kafa a wani gidan saida abinci
Gassama ya fadawa sashen Bambara na muryar Amurka cewa, sun yi odar abinci kenan shi da budurwarsa, sai suka ga mutane sun tattaru
Yace “kafin mu fara cin abinci, na ga mutanen a waje
Wasu na ihu, direbobi kuma na ta latsa horn din mota
Sai na fita waje, na ga yaron yana lilo a bene na hudu, Gassama ya kara da cewa “na godewa Allah na iya kama karahuna ta gaban benen, na hau don in ceto shi, da na fara hawa karahunan, sai na kara samun kwarin guywar in ceto yaron
Bayan da ya ceto yaron sai ‘yan sanda suka tare su ta wani daki, gassama ya ce “sai na fara makayarkyata, na kasa tsayawa, nayi ta rawar jiki saboda abinda ya faru
Da farko ya fadawa CNN cewa yana son yara
Ba zan so in ga yaron ya ji rauni ba a gaban ido na
sai na ruga don neman hanyar da zan ceto shi
Na godewa Allah yadda na iya hawa ta gaban benen har na taddo yaron
Rahotanni na nuni da cewa, iyayen yaron basu gida lokacin da lamarin ya faru
mahaifiyarshi tayi tafiya, yayinda aka ce mahaifinshi kuma ya tafi cefane
An kama mahaifin sabili da barin karamin yaron a gida shi kadai
Ana zargin dakarun tsaron Afghanistan na musamman, da dakarun Amurka ke marawa baya da kisan fararen hula guda 9 da kuma raunana wasu su 8 a gabashin lardin Nangarhar, wadanda ga dukan alamu anyi zaton mayakan ISIS ne
Wani mai magana da yawun gwamnatin lardin ya fadawa muryar Amurka yau Talata cewa yawancin wadanda harin da aka kai da tsakar dare a gundumar Chaprahar ya shafa iyalin shugaban majalisar dattawan Afghanistan ne
Attaullah Khogyani ya fadi cewa wani kwamandan ‘yan sanda da wasu dogarawansa guda biyu na cikin wadanda aka kashe
Ya kuma kara da cewa an fara bincike don gano dalilin da ya sa jami’an tsaron na musamman kai farmakin na tsakar dare a wurin ba tare da hadin guiwar jami’an tsaron yankin ba
Gwamnatin Afghanistan ta tsakiya ta dai ce ta tura wakilai don su gudanar da bincike akan mummunan harin da aka kai, a cewar Khogyani
Dakarun tsaron Amurka dake Afghanistan ba su ce komai ba gameda harin
Majalisar Dinkin Duniya ta ce mutane fiye da 10,000 aka kashe ko aka jikkata a shekarar 2017 kuma adadin wadanda ke mutuwa na karuwa a wannan shekarar
Shugaban Amurka Donald Trump ya tabbatar da cewa wani babban jami’in gwamnatin Koriya ta Arewa zai kai ziyara birnin New York don tattaunawa akan shirin taron koli tsakanin Trump da shugaban Koriya ta Arewa Kim Jong Un
“Kim Young Chol, mataimakin shugaban jam’iyya mai mulki a Koriya ta Arewa zai je New York,” a cewar Trump a wani sako da ya rubuta a shafinsa na twitter
‘Yan sa’o’in da suka gabata, rahotanni sun ce Kim Yong Chol, mataimakin shugaban jam’iyya mai mulki a Koriya ta Arewa, tsohon shugaban hukumar leken asirin kasar kuma, ya tashi na tashar jiragen saman Beijing
Kafar yada labaran Koriya ta kudu, Yonhap ta ce Kim na shirin zuwa New York gobe Laraba idan Allah ya kaimu
A makon da ya gabata ne Trump ya aikawa Kim Jong Un wasikar soke taron kolin da aka shirya yi ranar 12 ga watan Yuni, ya kuma ce tsananin fushi da kiyayya da shugaban koriya ta arewa ya nuna a wata sanarwa ce dalilin da ya sa ya dauki matakin
Amma an cigaba da zaman shawarwari tsakanin kasashen, ciki harda ganawar da aka yi ranar Lahadi a yankin Koriya da ba ayyukan soja
A kokarin tsoratar da Rasha domin kada ta mamaye kasarsu, mahukumtan kasar Poland sun bukaci Amurka ta kafa sansanin sojojinta a kasarsu kamar yadda ministan tsaron kasar ya sanar
Kasar Poland ta bukaci jami’an Amurka da su kafa rundunar sojoji tare da zuba dubban dakarun Amurka, a wani mataki na tsorartar da Rasha
A jiya Litinin, Ministan tsaron kasar, Marius Blaszczak, ya ce a kwanakin nan ya tattauna da hukumomin Washington kan yadda za a kafa matsugunin sojin Amurka na dindindin a kasar ta Poland
“Wannan kasancewa ta dakarun Amurka a kasar, na da matukar muhimmanci wajen jefa tsoro a zukatan abokanan hamayya, Inji Minista Blaszczak yayin wata hira da ya yi da kafar Radio 1
Kasar Poland ta jima tana nuna damuwa kan harkokin tsaro a yankin, tun bayan da Rasha ta mallake yankin Crimea daga Ukraine a shekara 2014
A can birnin Moscow, Kakakin shugaban Rashan, Vladimir Putin, Dmitry Peskov, ya ce, tura karin dakarun yammaci a kusa da kan iyakokin Rasha, “ba zai kara komai ta fuskar tsaro da zaman lafiya a nahiyar ba
Jami’ai a kasar Spain sun ceto kimanin bakin haure 550 da suke bulaguro mai hadari a kan tekun meditareniya yayin da suke kokarin tsallakawa daga arewacin nahiyar Afrika a cikin kwale-kwale
Jami’an sun ce bakin haure sun cika jiragen kwale-kwale 17, kuma uku a ciki sun niste cikin tekun sakamakon yanayi mara kyau
Hukumomin na Spain sun ce galibin wadanda suka ceton sun fito ne daga arewacin Afrika da kudancin saharar Afrika
Spain tana kan gaba wajen zama matattarar bakin haure masu kokarin shiga nahiyar Turai domin kaucewa yaki, da ta’addanci da kuma talauci da suke fama da shi a kasashensu
Sai dai har iyau Italiya ce tafi kaurin suna wurin ga bakin hauren saboda tsibiran Italiya sun fi kusa da gabar tekun arewacin Afrika
Tawagar kasar Afghanistan ta isa kasar Pakistan domin tattaunawa akan wasu mahimman abubuwa dake da nasaba da harkokin tsaro a kasashensu biyu
Wata babbar tawaga daga kasar Afghanistan ta fara ziyarar aikin kwana daya jiya Lahadi a makwabciyar ta Pakisatan, domin su tattauna wasu muhimman batutuwa, musammam akan batun dake da nasaba da bakin iyaka,da tsaron yankin kasashen
Jim kadan da bakin na Pakistan suka sauka a babban birnin Islamabad, nan take suka fara tattaunawa da mai baiwa shugaban kasar shawara a harkokin tsaro, Nasser Janjua
Haka kuma tawagar ta Afghanistan zata gana da babban hafsan sojan kasar Janar Qamar Javed Bajwa
A farkon wannan watan ne dai kasashen biyu suka samar da wani sabon tsarin da suka kira tsarin Afghanistan da Pakistan da zai samar da sabon tsarin zaman lafiya da hadin kai
Wanda zai kakkabe taaddanci, ya kuma samar da zaman lafiya da kwanciyar hankali da ci gaban mutanen kasashen biyu
Shugaban kasar Koriya ta Kudu Moon Jae-in yayi kira ga takwaransa na Koriya ta Arewa Kim Jong Un, ya tattauna kai tsaye da Washington domin ceto shirin ganawar da aka yi niyar yi kan batun makaman nukiliya,ranar goma sha biyu ga watan Yuni da Amurka
Shugaban Moon ya yi wannan kiran ne yayin ganawar ba zata da shugabannin kasashen Koriyan biyu suka yi karo na biyu jiya asabar
Koriya ta Arewa ce ta bukaci ganawar tsakanin Kim da Moon bayan soke ganawar da aka yi shirin gudanarwa a Singapore, da shugaban Amurka Donald Trump yayi ranar alhamis
Moon yayi hira da manema labarai bayan ganawarsu da Kim a kauyen Panmunjom dake bangaren Arewa na kan iyakar koriyawan, inda shugannin suka gana a watan Aprilu
Yace “Mun amince cewa ya kamata a yi ganawar ranar goma sha biyu ga watan Yuni cikin nasara, kuma bai kamata a dakatar da yunkurinmu na raba yankin Koriyan da makaman nukiliya ba
Mun amince mu ba juna hadin kai dangane da haka
Jiya asabar shugaba Trump ya bayyana cewa, mai yiwuwa ne a gudanar da taron da aka soke
Yace “Ina jin akwai kyakkyawar fata sosai, ina tsammani mutane suna so su gani ko zamu gana, ko zamu iya cimma burinmu
Idan muka iya ganawa muka kuma yi nasarar raba yankin Koriya da makaman nukiliya, zai zama Alheri ga Koriya ta Arewa, Alheri ga Koriya ta Kudu, Alheri ga Japan, Alheri ga duniya da kuma Amurka
Kasar Venezuela ta saki wasu Amurkawa biyu da ta tsare a matsayin fursunoni tun a shekarar 2016, bayan da ta tuhume su da laifin boye makamai a kasar
Wani Ba’amurke da aka tsare shi a matsayin fursuna a Venezuela tun a shekarar 2016, ya koma kasarsa
Joshua Holt da mai dakinsa, Thamy Candelo, sun iso Amurkan tare da rakiyar Sanata Bob Corker, wanda ya shiga tsakani aka sake su
Holt da matarsa sun kwashe shekaru biyu a tsare a kasar ta Venezuela, tun bayan da aka tuhume su da laifin boye makamai
A ranar Juma’a, Corker ya gana da shugaban Venezuela, Nicolas Maduro
Mataimakin shugaban Amurka, Mike Pence, ya rubuta a shafinsa na Twitter cewa, “ina mai matukar farin ciki, Josh Holt ya komo gida tare da iyalinsa, za a ci gaba da barin takunkumi a kan Venezuelan har sai ta koma kan turbar Dimokradiyya
A daren jiya Asabar, Holt da sauran jami’an gwamnatin Amurka, suka gana da shugaba Donald Trump a fadarsa ta White House
Shugaban kasar Koriya ta Kudu Moon Jae-in ya gana da takwaransa na Koriya ta arewa Kim Jong Un yau asabar domin tattaunawa kan yiwuwar taron kolin da ake kyautata zaton gudanarwa da shugaban Amurka Donald Trump, bisa ga cewar Koriya ta Kudu, ganawar shugabannin ta biyu a cikin watanni
Sanawar da ofishin shugaban Kasar Koriya ta Kudu ya fitar ta bayyana cewa, Moon da Kim sun gana a kan iyakar da aka girke dakaru da rana domin musayar miyau da zai bude kofar tattaunawa tsakanin Koriya ta Arewa da Amurka
Wani Mukarrabin shugaban kasar Koriya ta Kudu ya bayyana cewa, Moon zai bayyana sakamakon tattaunawar da suka yi ta tsawon sa’oi biyu da Kim gobe lahadi da safe
Kasashen kungiyar tarayyar turai sun samar da wata doka wacce za ta kare bayanan sirrin al'umar yankin tun bayan da aka samu kamfanin shafin sada zumunta na Facebook da yin sakaci da bayanan sirrin masu amfani da shafin
Wata sabuwar doka da aka fitar a nahiyar turai kan yadda za a rika kiyaye bayanan sirrin jama’a tare da yadda kamfanoni za su yi garambawul kan tsarin da suke bi wajen karbar bayanan da sarrafa su, ta fara aiki a jiya Juma’a
Wannan doka ta fara aiki ne bayan da aka yi ca akan kamfanin shafin sada zumunta na Facebook a Amurka, kan wata badakalar amfani da bayanan sirrin jama’a
A karkashin dokar, wacce hukumar kula da bayanan jama’a da kare su da ake kira GDPR a takaice ta samar, kamfanoni za su ci gaba da karban bayanan sirrin masu mu’amulla da su daga wayoyinsu da manhajoji da kuma shafukansu
Amma za su rika fadawa mutane dalilin karbar bayanan da kuma amfani da za su yi da su
Wannan doka, za ta shafi daukacin kasashe 28 da ke cikin kungiyar tarayyar turai, amma kuma za ta shafi har da wasu manya da kananan kamfanonin Amurka da ke nahiyar
Idan mutum ya sha wannan sabon magani da aka kirkiro zai dinga aikawa likitoci rahoto akan kowace irin cuta take cikin mutum lamarin da zai taimaka a dauki matakin gaggawa
Kwanan nan wani sabon magani da aka kirkiro zai rika aikawa da sako daga cikin mutum zuwa ga likitoci ta yadda zai taimaka masu wajen tantance cututtuka kama daga olsa zuwa kansa zuwa sauran kumburi da dai sauransu a cewar wani sabon nazari
Masana ilimin kimiyya sun kirkiro wani dan karamin kabso mai kunshe da garwayen kofin sinadarin halitta da kuma lataroni wanda zai iya gano duk inda jini ke yoyo a cikin mutum
Za a iya amfani da wannan kabso din a fannin asibiti da muhalli da dai sauran fannoni, bisa ga nazarin
Fannin kofin sinadarin halittan da ke cikin kabso din na kunshe da wata kwayar halitta ko bacteria da Turanci, wadda kan yi haske idan ta rabu da garwayen jini
Fannin lataroni na kabso din ya kunshi wani karamin abin gano haske, da wata 'yar karamar komfuta, da batiri da na'urar tura sako mai tura bayani zuwa wayar salula ko kuma komfuta a waje
Hukumar Majalisar Dinkin Duniya dake sa ido kan nukiliya ko IAEA ta ce kasar Iran na mutunta yarjejeniyar nukiliyar kasarta da wasu kasashen duniya tare da Amurka suka cimma a shekarar 2015
Hukumar Majalisar Dinkin Duniya MDD mai sa ido kan nukiliya (IAEA), ta fadi jiya Alhamis cewa Iran na mutunta sharuddan da yarjajjeniyar kasa da kasa ta 2015 ta gindaya ma ta game da shirnta na nukiliya, wanda shi ne bayanin sifetocin bincike na farko tun bayan da Shugaban Amurka Donald Trump ya janye Amurka daga yarjajjeniyar
Hukumar ta IAEA ta ce Iran ta tsaya daidai yadda aka bukaci ta yi game da batun ingnta sinadarin Uranium, da adadin sinadarin Uranium din da ta iza da kuma sauran sharudda
To amma hukumar ta MDD ta ja-kunnen Iran saboda takaita wuraren da za a iya dubawa yayin bincike
Wannan bayanin na MDD na zuwa ne a daidai lokacin da Amurka ta kakaba sabbin takunkumi kan Iran a wani yinkuri na matsa lamba ma Janhuriyar Ta Musulunci ta zo teburin tattauwa saboda a sake lale game da yarjejjeniyar nukiliya, ta takaita gwaje-gwajen makamai masu linzami ta kuma kawo karshen girke sojojinta ko sa su kutse a yankin Gabas Ta Tsakiya
Nikolay Mladenov wakilin Majalisar Dinkin Duniya dake kula da Gabas ta Tsakiya ya yi kashedin cewa Zirin Gaza na dab da wargajewa sanadiyar rikin Falesdinawa da Israilawa akan iyakarsu idan ba'a dauki matakan gagagawa ba
Wakilin Majalisar Dinkin Duniya akan shirin samun zaman lafiya a Gabas ta Tsakiya Nikolay Mladenov yayi kashedi jiya Laraba cewa Zirin Gaza yana dab da wargajewa, a saboda haka yayi kira ga kasashen duniya da su dauki matakan ganin fada bai barke a yankin ba
Mr Mladenov yace tilas a dauki matakan gaggawa na hana barkewar wani yaki da kuma kawar da wahalar da mutane ke sha a yankin, sa'anan kuma a karfafawa gwamnatin Palasdina gwuiwa ta yi abinda ya kamata
Nikolay Mladenov yayi wannan furucin ne wajen wani taron kwamitin sulhu na Majalisar Dinkin Duniya da aka yi akan wannan batu
Yankin Palasdinawa yayi fama da tarzoma cikin yan makonin da suka shige a yayinda dubban Palsdinawa suka dinga yin zanga zanga duk ranar juma'a a katangar kan iyakar data raba Gaza da Isira'ila
Majalisar Dinkin Duniya ta ce Palasdinawa saba'in da shidda ciki harda yara goma sha daya jami'an tsaron Isira'ila suka kashe, kuma fiye da mutane dubu uku suka ji rauni cikin wata daya
Kwamitin sulhu yana tattauna wani daftarin kuduri da kasar Kuwait ta gabatar da ya bukaci a tura wata rundunar soji zuwa yankunan Pakasdinawa domin kare fararen hula
Ministan harkokin wajen Faransa Jean Yves Le Drian ya fada a yau Laraba cewa idan Amurka ta kuskura ta dorawa Iran wani sabon takunkumi, zai kara jefa gabas ta tsakiya cikin rikici
Sakataren harkokin wajen Amurka Mike Pompeo ya yi barazana farkon wannan mako cewa, za a dorawa Iran mummunar takunkumin kudi da ba a taba ganin irinsa ba, idan bata sake halayenta ba, inda ya lissafo jerin bukatu 12 a kan sabuwar yarjejeniyar nukiliya
Le Drian ya fadawa wani gidan rediyon kasar ta France Inter cewa, dora sabbin takunkumai ba zai karfafa tattaunawa ba, sai dai ma zai taimakawa ra'ayin rikau na Iran, yayin da kuma zai raunana shugaba Hassan Rouhani
Yace wannan matsaya da Amurka ta dauka nada hadarin gaske ga yankin
Bugu da kari a kan shirin nukiliyar Iran da ayyukanta a yankin, Pompeo ya lashi takobin maido da Amurkawa da aka yi garkuwa dasu a Iran
Biyo bayan labaran da wasu kafofin kafofi suke yayatawa na cewa dan shugaban Amurka ya gana da shugabannin Larabawa gabanin zaben 2016 ya sa Larabawa suka fito fili suka musanta batun
Hadaddiyar Daular kasashen Larabawa ta ce ba ta yi yinkurin yin katsalandan a zaben Shugaban Kasar Amurka na 2016 don amfanar Donald Trump ba
Ministan Harkokin Wajen Hadaddiyar Daular kasashen Larabawa Anwar Gargash ya karyata hakan ta kafar ‘twitter’ jiya Talata bayan da kafafen yada labarai a Amurka su ka ruwaito cewa dan Trump ya gana da Jakadun Saudiyya da Hadaddiyar Daular kasashen Larabawa a 2016
“Ya kamata a fuskanci gaskiya a maimakon gugar zana da kuma yada jita-jita
Hadaddiyar Daular Larabawa ba ta yi yinkurin yin katsalandan a zaben Shugaban kasar Amurka na 2016 ba,” a cewar Gargash
Ya kara da cewa, “Kamar sauran gwamnatocin da ke dasawa da Amurka, jami’an Hadaddiyar Daular kasashen Larabawa sun tattauna da jami’an yakin neman zaben bangarorin biyu a 2016, don su san inda kowane dan takara ya dosa game da manufofin kasashen waje
Jaridar New York Times ta ruwaito a makon jiya cewa dan Trump ya yi wata ganawar da ta kunshi wakilan Hadaddiyar Daular kasashen Larabawa da Saudiyya
An ce wai wani dan aike ya gaya ma dan Trump cewa a shirye Shugabannin kasashen biyu na Larabawa su ke su taimaka ma mahaifinsa ya ci zabe
Wani jami'in lardin Ghazni ya fada yau Talata cewa, 'yan kungiyar Taliban sun iya kwace gundumomi biyu, Jaghatu da Dehak, bayan wani mummunan fada a daren jiya
Jami'an tsaron Afghanistan da dama sun mutu a kwanaki da yawa da suka kwashe suna gwabza kazamin fada da 'yan Taliban a wasu gundumomin lardin Ghazni a gabashin Afghanistan
Wani jami'in gunduma, Latifa Akbar, ya ce 'yan sanda 20, ciki harda shugaban rundunar ‘yan sandan gundumar da kuma kwamandan 'yansanda na musamman na Dehak duk sun mutu a fadan da aka yi
Sai dai gwamnatin Afghanistan ta tabbatar da mutuwar mutane 12 kawai
Mayakan Taliban sun kuma kashe wasu jami'an tsaro guda 20 a lokacin fadan a gunduma ta uku, Ajristan inda mayakan suka iya yiwa gidan shugaban gundumar kawanya shekaranjiya Lahadi
Amma dakarun tsaro na musamman da aka girke don su taimakawa jami'an tsaron dake wurin sun fatattaki mayakan
Mai magana da yawun dakarun da suka yi fadan ya ce duk gine-ginen gwamnati na karkashin ikonsu
Ya kuma yi ikirarin cewa dakarun tsaron sun kashe ‘yan Taliban 10 a fadan
Amurka ga gargadi Iran ta sauya dabi'unta idan ba haka ba zata dauki matakan matsin lamba kan kasar
Sai dai ba a fayyace iya matsin lambar da Amurka zata iya yi, ba tare da kasashen Turai ba, dake aiki da Iran don ceto yarjejeniyar Nukiliyar
Sakataren harkokin wajen Amurka Mike Pompeo ya fidda wasu jerin bukatu akan cimma yarjejeniyar makaman nukiliya da Iran, ya kuma yi barazanar sanya tsauraran takunkumi masu karya tattalin arziki idan har Iran ba ta canza dabi’un ta ba
Wannan sabon gargadin na zuwa ne a wani jawabi da ya bayyana tsarin gwamnatin Trump biyo bayan matakin da Amurka ta dauka na fita daga yarjejeniyar makaman nukiliya
"Tabbas wannan zai kasance takunkumi mai tsanani da aka taba sanyawa a tarihi idan muka kammala, bayan takunkumin mu ya fara aiki, Iran zata ji jiki wajen kokarin ceto tattalin arzikin ta
Jawabin Pompeo na zaman wani yunkuri na fidda manufofin Amurka na cigaba bayan da shugaba Donald Trump ya fidda kasar daga yarjejeniyar makaman Nukiliyar Iran a farkon watan nan
A makon da ya gabata kungiyar tarayyar Turai ta fara wani shiri wanda zai kare kamfanonin kasashen Turai da za su so su yi kasuwanci a Iran
Dubban 'yan sandan Thailand na shirin yin taho mu gama da 'yan kasar da suka lashi takobin yin gangamin tilastawa gwamnatin sojin kasar ta gudanar da zabe domin kasar ta koma mulkin dimokradiya
A Thailand dubban 'Yansandan kasar ne suke sintiri kan titunan birnin Bangkok, yayinda masu zanga zanga suke shirin yin maci domin tilastawa sojojim kasar su gudanar zabe
Duk da haramta ko wani irin gangami na siyasa, masu zanga zanga sun hallara domin tunawa da cikar shekaru 4 bayan juyin mulkin da sojoji suka yiwa gwamnatin Yingluck Shinawatra ranar 22 ga watan Mayu shekara ta 2014
Firayim Minista Prayut Chan-O-Cha, wanda shine babban hafsan hafsoshin kasar lokcinda suka kifar da gwamnatin, yace za'a gudanar da zabecikin watan Febwairun badi, sai dai masu zanga zangar sun ce basu da tabbas kan jadawalin zaben da sojojin suka shirya, saboda haka suna so a yi zaben cikin watan Nuwamba
Sojojin sun sha jinkirta zaben, wadda da farko suka ce za'a yi cikin shekara ta
A Saudiyya Manal al-Sharif mai fafutikar neman wa matan Saudiyya 'yanci a duk fannin rayuwa ta ce tana samun sakonnin dake yiwa rayuwarta barazana yayinda kasar ke kusa da dage dokar hana mata tukin mota
Mai fafutukar ‘yancin dan adam din nan da ta taimaka wajen fara yakin a bar mata su tuka mota a Saudiyya, ta ce, tana samun sakonnin da ke barazana ga rayuwarta, yayin da aka tunkarin lokacin dage dokar
A shekarar 2011, an taba rufe Manal al-Sharif, bayan da ta saka wani hoton bidiyonta tana tuki a kasar ta Saudiyya, kasar da ita ce kadai ta haramtawa mata tuki a Duniya
Al-sharif, wacce yanzu haka take zaune a kasar Australia, ta fadawa kafafen yada labaran cikin gida a jiya Litinin cewa, tana da shirin komawa kasarta, ta kuma tuka mota ta zagaya kasar, idan an dage dokar a ranar 24 ga watan Yuni
Amma kuma ta yanke shawarar cewa za ta zauna a Sydney,babban birnin Australia, bayan da aka tsare wasu fitattun masu fafutukar ‘yancin dan adam su bakwai a karshen makon da ya gabata a Saudiyyan
A cewar Al-Sharif, an kira dumbin masu fafutuka a wayar talho, inda aka gargadesu da kada su yi tsokaci kan dokar da ta yi magana kan dage tsari haramta tukin mota ga mata a kasar ta Saudiyya, tana mai cewa mutane bakwan da aka tsare, suna cikin wadanda ke ci gaba da magana kan lamarin
Bayan da shugaban Venezuela Nicolas Maduro ya ce ya lashe zaben kasar da 'yan adawa suka gujewa, Amurka ta kakabawa kasar takunkumin da ya hana cinikayya tsakanin kasashen musamman sayan man fetur din ita Venezuelan
Amurka ta saka takunkumin tattalin arziki akan Venezuela a jiya Litinin, saboda abinda ta kira “magudin zabe da aka tafka” a wajen sake zaben shugaba Nicolas Maduro a wa’adin na biyu na tsawon wasu shekaru shida
Shugaba Trump ya sanya hannu akan wata doka ta shugaban kasa-da zai iya dauka wani umurni na kashin kansa ba tareda izinin majalisa ba, wanda ya haramtawa Amurkawa yin cinikayyar man fetur da kasar ta Venezuela, wacce a da, tana daya daga cikin kasashen duniya da ke gaba-gaba wajen samar da man na fetur
Hukumomin a Caracas, babban birnin kasar ta Venezuela sun soki labarin takunkumin, inda ministan harkokin kasashen waje, Jorge Arreaza, ya fadawa manema labarai cewa, matakin na Amurka haramatacce ne, yana mai kwatanta shi a matsayin “hauka, gidadanci da kuma keta dokokin kasa da kasa
Kasar Paraguay ta bude sabon ofishin jakadancinta a birnin Kudus yau Talata, inda ta zamo kasa ta uku da ta yi wannan yunkurin mai kunshe da siyasa a cikin satin da ya gabata
Shugaban kasar Paraguay Horacio Cartes, a jawabin bude ofishin, ya bayyana cewa dauke ofishin jakadancin daga TelAviv zuwa Birnin Kudus na da dumbin tarihi kuma zai karfafa dangantaka tsakanin Isra’ila da kasar ta Paraguay
Frayim-ministan Isra’ila Benjamin Nethanyahu yayi maraba da wannan shawarar
A satin da ya gabata ne Amurka ta kasance kasa ta farko da ta bude ofishin jakadanci a birnin Kudus inda ta cika alkawarin da shugaban kasar Donald Trump yayi a lokacin yakin neman zaben shi
Guatamela ta biyo sahun Amurka bayan kwanaki biyu
Falasdinawa sun fusanata ainun da hakan, domin suna ganin gabashin Birnin na Kudus a matsayin babban birnin kasar ta Falasdinu a nan gaba, a yayin da su kuma Isra’ilawa ke ganin Birnin Kudus a matsayin babban birnin su mara rabuwa
Hukumar zaben Venezuela ta ba da sanarwa cewar shugaban kasar da ke kan mulki Nicolas Maduro ya sake lashe zaben da aka kamala, abinda zai bashi damar ci gaba da zama akan karagar mulkin har na tsawon karin wasu shekaru 6 a karo na biyu
‘Yan adwa sun kauracewa zaben wanda aka gudanar a ranar Lahadi wanda suka kira rantsar da mugun shugaba wanda kuma kasashen duniya sukayi Allah wadai dashi
An saka ran cewa Maduro, dan shekaru 55 wanda kuma tsohon direban hayis ne zai lashe zaben, duk da cewa akwai rikici da yake ta zurfafa har ya sanya kayan abinci sukai karanci a yayin da samar da man fetur yayi kasa a kasar wacce take daya daga cikin manyan kasashe masu fitar da mai ta duniya
Wani tsohon gwamna a kasar, Henri Falcon shine yayi takara da Maduro amman fitowar wani Fadan coci Javier (Haviya) Bertuce ya taimaka wajen hana shi samun nasara
Jami’an Afghanistan sun ce wadansu ‘yan tawaye da ba a gane ko su waye ba sun kashema’aikatan zubar da shararar mahakar ma’adanai tare da sace guda daga ma’aikatan
Harin ya auku ne a safiyar yau litinin a lardin Kandahar dake kudancin kasar
Kakakin shugaban ‘yan sandan lardin yace ma’aikatan na gyara wurin ne domin a fara wani aikingirka bututun mai na biliyoyin daloli mai suna TAPI
A farkon wannan shekarar dai kungiyar Taliban tayi alkawarin bada hadin kai domin cimma nasarar aikin, saboda yadda ta fahimci mahimmanci aikin ga kasar, kuma basu dauki alhakin kai harin ba
An samo sunan TAPI ne daga kasashen da sukai hadin gwiwa domin yin aikin wato Turkmenistan, Afghanistan, Pakistan da India
Shugaban kasar Venezuela Nicolas Maduro yana neman wa’adin mulki na biyu na shekaru shida a zaben da aka gudanar yau lahadi da ‘yan hamayya suka kauracewa da cewa, dauki dora ne za a yiwa dan mulkin kama karya, al’ummar kasa da kasa kuma suka yi Allah wadai da zaben
Cuba ta ayyana zaman makokin kwanaki biyu sanadiyar hadarin jirgin saman kasar da ya halaka mutane 107
An fara zaman makoki na kwanaki biyu a kasar Cuba a jiya Asabar, bayan da wani jirgin saman kasar ya fadi a ranar Juma’a ya kashe mutane 107, ciki har da wasu fasinjoji daga kasar Argentina da Mexico
Yanzu haka ana kulawa da wasu mutane uku da suka tsira daga hadarin, wadanda bayanai ke cewa suna cikin mawuyacin hali
Kamfanin Dillancin Labarai na Reuters, ya ruwaito cewa an tsinci daya daga cikin bakaken akwatunan nan masu nadar bayanai, wanda zai taimaka wajen gano ainihin abinda ya haddasa hadarin
Wani da ya shaida hadarin, ya fadawa Kamfanin Dillancin labarai na Associated Press cewa, jirgin mai shekaru 37 kirar Boing 737, ya yi wani irin diban iska, jim kadan bayan da ya tashi, kafin daga baya kuma ya kama da wuta
Kamfanin na Boing da ya kera jirgin ya ce yana da wata tawagar kwararru da za ta iya taimakawa wajen bincike, idan ana bukatarsu, amma idan hukumomin Amurka da Cuba sun amince
Bayanai sun ce kasar ta Mexico ma za ta tura da wasu kwararru biyu
Shi dai jirgin yana kan hanyarsa ne ta zuwa birnin Holguin da ke gabashin kasar ta Cuba
Wata dalibin kasar Pakistan tana daga cikin mutane goma da aka kashe ranar jumm’a a harin kan mai uwa da wabi da aka kai a makarantar sakandare ta Santa Fe dake jihar jihar Texas
Sabika Sheikh tana niyar komawa gida Pakistan domin bukin karamar salla, hutun kwanaki uku na karshen watan azumin Ramadan, bisa ga cewar wata kungiyar ‘yan asalin kasar Pakistan dake zaune a birnin Housten a shafinsu na Facebook
Sabikaa ‘yar shekaru goma sha bakwai tana da kanne mata uku, suna da zama a Karachi, bisa ga rahoton tashar talabijin ta Geo a Pakistan
Tazo Amurka ne karkashin wani shirin ilimi na musayar dalibai matasa da amurka ke gudanarwa da ake kira YES, tun ranar ishirin da daya ga watan Agusta shekara ta dubu biyu da goma sha bakwai
Dama zata koma kasarta a karshen wata lokacin da shirin ke karewa
Sakataren ma’aikatar harkokin wajen Amurka Mike Ponpeo ya bayyana ta’aziyarsa ga dangin Sabika
Akwai kimanin daliban kasar Pakistan dubu bakwai da goma sha biyar a makarantun sakandare da kuma na gaba da sakandare a Amurka tsakanin shekara ta dubu biyu da goma sha shida zuwa da goma sha bakwai, Karin kashi goma sha hudu cikin dari daga shekarar da ta gabata, bisa ga bayanan cibiyar gudanar da harkokin ilimin kasa da kasa
Wadansu jerin fashe fashe sun kashe a kalla farin kaya takwas suka kuma raunata sama da arba’in a gabashin Afghanistan
An daurawa Yariman Birtaniya Harry da Meghan Markle aure yau a garin Windsor dake bayan garin birnin London
Yarima Charles, mahaifin Harry ya kama hannun amaryar ya rakata zuwa inda za a daura masu aure
Tsohuwar ‘yar wasan fina finan ba-amurka tun farko ta bada tabbacin cewa, mahaifinta ba zai halarci bukin ba, sabili da rashin lafiya da yake fama dashi, ‘yan kwanaki bayanda aka rika bayyana kila-wakala kan ko zai je auren
Mutane sunyi dafifi zuwa garin mai dumbin tarihi, yayinda masu fatar Alheri suka yi ta kokarin yin ido hudu da amarya da angon
Dubban jami’an ‘yan sanda sun gudanar da ayyukan tsaro mafi girma a cikin shekarun nan, da aka biya da kudin gwamnati abinda wadanda suke adawa da masarautar suka kushewa
Masu goyon baya kuma sun bada hujjar cewa, yana yiwuwa baki da wadanda zasu kalli bukin a manyan akwatunan talabijin a duk fadin kasar zasu kashe kudi sosai
Mutane dari shida aka gayyata su halarci bukin, galibi wadanda suke da alaka da ma’auratan
An kuma gayyaci wadansu mutane dubu biyu da dari biyar su shiga harabar majami’ar da aka daura auren domin ganin shiga da fitar ango da amaryar
Sama da mutum 100 sun mutum bayan hadarin jirgin sama a kasar Cuba, yayin da wasu mutum uku suka tsira amma kuma suke cikin mawuyacin hali
Sama da mutane 100 suka mutu a wani hadarin jirgin saman kasar Cuba, jim kadan bayan da ya tashi daga babban filin tashin jirage da ke Havana
Jami’ai sun ce mutum uku sun tsira daga hadarin, amma kuma suna cikin mawuyacin hali a asibiti
Kafofin yada labaran kasar ta Cuba, sun ruwaito cewa jirgin, wanda na gwamnatin kasar ne, na shirin barin filin tashin jirage na Jose Marti ne, a lokacin da hadarin ya auku
Yana kuma hanyarsa ta zuwa birnin Holguin ne da ke gabashin kasar ta Cuba
Wani da ya shaida lamarin ya ce, jirgin kirar Boing 737, wanda ya tsufa, ya yi gaggawar dawowa filin tashin jiragen, gabanin ya fadi a wata gonar rogo, jim kadan bayan da ya tashi
Shugaban kasar ta Cuba, Miguel Diaz-Canel, wanda ya yi hanzarta zuwa inda jirgin ya fadi, ya ce an kashe wutar da ta kama a jirgin, sannan ana kan kokarin gane fasinjojin da ke cikinsa tare da gudanar da bincike kan abinda ya haddasa hadarin
Hukumomi sun ce akalla fasijoji 104 ne a cikin jirgin da kuma matuka da masu kula da jirgin su shida wadanda duk ‘yan kasar Mexico ne
Gwamnatin Mexico ta ce an kera jirgin ne a shekarar 1979, kuma wani kamfanin kasar mai zaman kansa ne ya ba da hayar shi ga kasar ta Cuba
Shugaban Hukumar kare hakkin bil’adama ta majalisar dinkin duniya yayi Allah wadai da kasar Isra’ila akan yadda take take hakkokin Falastinawa
A wani zama na musamman da majalisar kare hakkin bil adama na majalisar dinkin duniya ta yi a ranar juma’a, domin tattaun kara lalacewar halin da ake ciki a yankunan da falasdinawa suke, Zeid Ra’ad al-Hussein ya ce daga rayuwarsu har mutuwarsu, mutane miliyan 1 da dubu casa’in a Gaza suna zaune ne a cikin mawuyacin halin a wasu unguwanni masu fama da masifar gubar talauci
Zaman na musamman zai iya janyo a kafa wata hukumar bincike akan tashin hankalin da ke faruwa akan iyakar Gaza a wannan satin, wanda mutane 60 suka mutu sannan 2,700 suka raunata
A cikin wadanda suka mutu akwai mata da kananan yara wanda suka hada da yarinya yar wata 8
Jakadan Isra’ila a cikin Hukumar kare hakkin bil adaman ta majalisar dinkin duniya yace binciken tashin hankalin Gazan ba zai canza abubuwan da ke faruwa ba ko kadan
Tashin hankalin dai ya samo asali ne a sanadin ofishin jakadancin Amurka da aka yi ne a birnin Kudus
Tarayyar Turai zata bullo da wani kuduri da zai hana kamfanonin kasashen tarayyar mutunta takunkumin da Amurka zata kakabawa kasar Iran saboda janyewar da ta yi daga yarjejeniyar nukiliyar Iran din
Yau Jumma’a bangaren zartaswa na Kungiyar tarayyar Turai zai bullo da wani kuduri na hana kamfanonin kasashen Turai mutunta takunkumin da Amurka ta kakaba ma Iran, a wani mataki na kare yarjajjeniyar nukiliyar Iran da kuma kare harkokin kasuwancin kasashen Turai
“Wajibi ne mu kare kamfanonin Turai,” a cewar Shugaban Bangaren Zartaswa na kungiyar ta EU Jean-Calude Juncker, bayan wani taron shugabannin kungiyar tarayyar ta Turai jiya Alhamis a Sofia na kasar Bulgaria, “
Ya kara da cewa, “Ya kamata mu dau mataki yanzu, kuma shi ya sa ma mu ka kaddamar da wannan matakin yanzu
Juncker ya ce bangaren zartaswar zai fara aiwatar da kudurin hanin, wanda ya hana kanfanonin na EU mutunta takunkumin da kuma zartas da hukunci
A halin da ake ciki kuma, Shugabar Jamus Angele Merkel ta fadi jiya Alhamis cewa a shirye Kungiyar EU ta ke ta tattauna kan harajin da Shugaban Amurka Donald Trump ya saka kan karafa da dalmar da ake shigo da su Amurka, to amma ta kara da cewa dole ayi bani-gishiri in baka manda
'Yan sandan Malaysia sun kai samame gidan tsohon Firayim Ministan kasar Najib Razak suna neman wasu takardu dake da alaka da binciken salwantar wasu kudaden saka jari
‘Yan sandan kasar Malaysia sun kai sumame gidan tsohon Prime Ministan kasar Najib Razak, da aka bada rahoton cewa suna neman wasu takardu, a zaman wani bangare na sabunta binciken abun fallasar cin hanci daya danganci kudin zuba jari na kasar
An ga ‘yan sanda da yawa a gidan Najib jim kadan bayan ya dawo daga Sallah daga Masalacin dake kusa a jiya Laraba
Galibi dai ne ke cewa an yiwa Najib daurin talata tun lokacida ya sha kaye a zaben da aka yi a makon jiya
Haka kuma an haramtawa Najib da matarsa fita zuwa wata kasar waje
Shi dai Najib ya musunta zargin da ake yi masa
‘Yan sandan kasar suna binciken wannan abun fallasar a akalla kasashen waje shidda ciki harda Amurka
Bamabamai biyar da suka tashi a zirin Gaza sun hallaka mutum daya amma mutane da dama ne suka jikata
Bamai bamai akalla guda biyar ne suka tashi da sanyin safiyar yau Alhamis a Zirin Gaza
Ana kuma kyautata zaton mutum daya yaji rauni a sakamakon tashin bama baman
Wakiliyar Muryar Amurka a yankin Heather Murdock tace taji tashin bama baman kuma ana jin karan motocin daukan mara lafiya akan tituna jim kadan bayan tashin bama baman
Mazauna yankin sunce suna kyautata zaton an auna harin bama baman akan sansanonin yan kungiyar Hamas
Wannan alamari ya faru ne bayan zanga zangar da aka yi a wannan makon akan iyakar Gaza da Isira’ila
Fye da mutane sittin suka mutu fiye da dubu biyu da dari bakwai kuma suka ji rauni
Jiya Laraba jami’in Hamas da aka yi hira da shi, ya ce hamsin daga ciki wadanda aka kashe yan kungiyar Hamas ne
Saura mutum goma sha biyu farar hula ne
Yace daga cikin wadanda aka kashe akwai mata da yara da wata jaririyar yar watani takwas da haihuwa
Kungiyar dake yaki da makamai masu guba ta fada a yau Laraba cewa, wani bincike da ta gudanar ya tabbatar akwai yiwuwar amfani da gubar Chlorine a harin da aka kai a arewacin Syria a cikin watan Faburairu
Kungiyar ta fitar da rahotonta ne a kan tambayoyi da ta yiwa ma'ikatan kiwon lafiya da wadanda suka shedi al'amarin tare da gudanar da wasu gwaje gwaje a inda aka kai harin a yankin Saraqeb dake gundumar Idilib
A wannan lokaci, kungiyoyin kiwon lafiya da wadanda suka fara bada bahasi, sun ce fararen hula sun nuna alamar sun shaki iskar Chlorine, suna fama da rashin nunfashi kuma ana jin warin Chlorine a cikin tafafinsu
Jakadar Amurka a Majalisar Dinkin Duniya Nikki Haley ta zargi rundunar shugaban Syria Bashar al-Assad da kai wannan harin guba a kan yankin da yan tawaye suke
Kungiyar yaki da makamai masu gubar tace aikinta ne ta binciko ko yalla an yi amfani da makamai masu amma bata da alhakinta gano wanda ya kai harin
Gwamnatin Syria ta sha musunta amfani da makamai masu guba a cikin yakin kasar da aka fara tun cikin watan Maris shekarar 2011
Korea ta Arewa ta yi wata barazanar farat daya cewa, zata janye daga taron koli da Amurka kana kuma tana bayyana shakkunta a kan dakatar da shirinta na nukilya
Shugaban Korea ta Arewa Kin Jong Un ya amince ya gana da shugaban Amurka Donald Trump a ranar 12 ga watan Yuni a kasar Singapore, domin kulla yarjejeniyar da zata kawo karshen shirin nukiliyar Korea ta Arewa inda ita kuma Amurka zata tabbatar mata da tsaro da kawo karshen jan kunne na takunkuman tattalin arziki
Amma a yau Laraba karamin ministan harkokin wajen Korea ta Arewa Kim Kye Kwan ya fitar da wata sanarwa ta kamfannin dillancin labaran kasar KCNA dake sukar kalamai marasa lizzami da mai baiwa shugaban Amurka shawara a kan tsaro John Bolton ya yi cewa Pyongyang ta wargaza baki dayan makamanta na nukiliya da na makamai masu lizzami da masu guba kafin ta samu wata diya ko tabbatar da bukatunta
Ministan ya bayyana takaicinsa ga matsayar da Amurka ta dauka kuma yace akwai yiwuwar Korea ta Arewa zata janye daga taron kolin Trump da Kim, har sai gwamnatin Trump ta tabbatar da adalci wurin inganta dagantakarsu ta hanyar tattaunawa
Kalaman na karamin ministan harkokin wajen na zuwa ne jim kadan bayan Arewar ta soke kai tsaye wata tattaunawar yau Laraba, yana nuni da atisayin sojoji na hadin gwiwa tsakanin Amurka da Korea ta Kudu
Bayan da Amurka ta kakabawa Rasha da wasu jami'anta takunkumi, ita ma Rasha ta mayar da martani ta kakabawa Amurkan takunkumi
‘Yan Majalisar Dokokin kasar Rasha, jiya Talata, da gagarumin rinjaye su ka amince, bayan karatu na farko, da dokar kakaba takunkumin ramuwar gayya kan Amurka da wasu kasashen Yamma saboda wasu takunkuman da Amurka ta kakaba ma wasu manyan kamfanonin Rasha da manyan ‘yan kasuwan Rasha
Wani bangare na dokar zai bai wa fadar Shugaban kasar ta Rasha ikon kakaba takunkumin ramuwar gayya ta kowace hanya
Wani sashin dokar kuma ya haramta mutunta takunkumin da Amurka ta kakaba ma Rasha ko kuma bayar da wani bayani ko shawara kan yadda za a hukunta wanda bai kiyaye ba
Hukuncin kin yin huldar kasuwanci da attajiran Rasha da kuma kamfanomnin da Amurka ta kaka ma takunkumi zai hada da kurkukun shekaru 4
Saboda atisayin da sojojin Amurka da na Koriya ta Kudu keyi a zirin Koriya, shugaban Koriya ta Arewa ya soke shirin tattaunawa da Koriya ta Kudu tare da yin barazanar janyewa daga tattaunawar da zai yi da shugaban Amurka watan gobe
Koriya Ta Arewa ta soke muhimmiyar tattaunawar da aka shirya cewa za ta yi jiya Laraba da Koriya Ta Kudu, sannan ta ce ya rage ga Amurka ta kula da makomar ganawar da za a yi tsakanin Shugaba Kim Jong Un da kuma Shugaba Donald Trump saboda atisayen hadin gwiwa tsakanin Koriya Ta Kudu da Amurkar
Kamfanin Dillancin Labaran Koriya Ta Arewa ya ce atisayen, mai lakabin “Max Thunder” ba wani abu ba ne illa koyon dabarun mamaye Koriya Ta Arewa da kuma takala duk kuwa da irin cigaban da aka samu a dangantakar Koriya Ta Arewa da Koriya Ta Kudu
Fadar Shugaban Amurka ta White House dai ba ta yi magana sosai ba illa kawai cewa da ta yi za ta cigaba da tattaunawa da kawayenta
Kasashen duniya da dama a Majalisar Dinkin Duniya sun caccaki Israila akan kashe Falasdinawa amma jakadiyar Amurka ta kare kasar kana ta zargi Hamas da haddasa fitinar
Jakadiyar Amurka a Majalisar Dinkin Duniya, MDD Hikki Haley ta fadi jiya Talata cewa kasar Isira’ila ta yi taka tsantsan yayin da ta ke mai da martani a mummunan dauki ba dadin da ta yi da Falasdinawa a kan iyakar Gaza, sannan ta zargi kungiyar gwagwarmaya ta Hamas mai mulkin Gaza da tayar da fitinar
Haley ta yi watsi da alakanta tashin hankalin da ake yi da bude Ofishin Jakadancinta da Amurka ta yi a Birnin Kudus ranar Litini
Shi kuwa babban jami’in MDD Na Musamman Kan Tattaunawar Zaman Lafiya A Gabas Ta Tsakiya Nickolay Mladenov, yayin da ya ke magana da mambobin kwamitin daga Birnin Kudus, ya ce babu dalilin kashe-kashen
“Shin wa zai iya bullo da kalamin da zai iya sanyaya zuciyar matar da aka kashe ma da? Wa zai iya?”
Jakadan kasar Kuwait a MDD Mansur al-Otaibi ya ce kasarsa “da kakkausan lafazi, ta na mai yin tir da kasshe-kashen da kasar Isira’ila ta yi jiya”
Taron gaggawan da Kwamitin Sulhun MDD ya kira jiya Talata, ya biyo bayan ranar da aka yi kashe-kashe mafi muni a Gaza a rigimar Isira’la da Falasdinawa cikin shekaru biyar da su ka gabata
Gabanin taron na MDD, da yawa daga cikin kawayen Amurka da kuma masu adawa da ita, sun caccaki Amurka saboda bude Ofishin Jakadancin da ta yi a Birnin Kudus, da cewa hakan na iya tayar da hankali a Gabas Ta Tsakiya
Mai magana da yawun Firaministar Burtaniya Theresa May y ace, “Ba mu amince da shawarar da Amurka ta yanke ta mai da Ofishin Jakadancinta zuwa Birnin Kudus tare kuma da amincewa da Birnin Kudus a Matsayin Babban Birnin Kasar Isira’ila ba”
Shugaban Kasar Faransa Emmanuel Macron ya yi tir da tashin hankalin da aka yi ranar Litini a Gaza
Shi ma Ministan Harkokin Wajen Rasha Sergey Lavrov ya yi ta jaddada adawar Rasha da matakin da Amurka ta dauka
Shugabannin kasashen Larabawa ma sun yi Allah wadai da matakin na Amurka, ta yadda Firaministan Lebanon Saad Hariri ya kira matakin “takala,” shi kuma Ministan Harkokin Wajen Iran Mohammad Javad Zarif ya bayyana shi da “Ranar wani babban abin assha
Kasar Saudiyya kuma cewa ta yi ta na mai “yin tir da kakkausan harshe” da harbe Falasdinawa da Isira’ila ta yi a Gaza sannan ita ba ta amince da bude ofishin Jakadanci da Amurka ta yi a Birnin Kudus ba
Shugaban Turkiyya Recep Tayyip Erdogan ya fadi yayin wata ziyara a birnin London cewa canza ma ofishin jakadancin wuri “abin takaici ne”
“Kasancewa Amurka, wadda ke ikirarin zama mai shiga tsakani wajen tabbatar da zaman lafiya a yankin Gabas Ta Tsakiya da ma duniya baki daya, na da hannun a wannan kashe-kashen, ba abin yadda ba ne
Mai jagorantar shirin samar da zaman lafiya na Majalisar Dinkin Duniya a gabas ta tsakiya , Nikolay Mladenov zai gabatar wa ‘yan kwamitin bayani daga birnin Kudus
Kwamitin sulhun Majalisar Dinkin Duniya zai yi wani zaman gaggawa yau Talata don tattauna halin da ake ciki a Gaza bayan mummunan fadan da aka yi tsakanin Isra’ila da Palasdinawa a cikin shekaru 5
Daman dai da yawa daga cikin kasashe manyan kawayen Amurka irinsu Ingila, Faransa, Rasha da wasu kasashen Larabawa duk sun nuna rashin jin dadinsu da kudurin Amurka na bude ofishin jakadancinta a can birnin na Kudus, inda suka ce matakin na iya dada haddasa tashin hankali
Gabanin taron Kuwait ta rubuta wata sanarwa tana nuna bacin ranta da takaicinta akan kisan Palasdinawa da yawa da dakarun Isra’ila suka yi, kasar ta kuma yi kira akan a gudanar sahihin bincike
Jami’an diplomasiyyar Majalisar Dinkin Duniya sun ce Amurka, dake kasa kawar Isra’ila, da kuma kasashe biyar a kwamitin dake da ikon hawa kujerar na ki, sun dakile sanarwar
Bisa alamu Haider al Abadi na kan hanyar barin gwamnati idan har Muqtada al-Sadr dake kan gaba yanzu ya lashe zaben majalisar dokokin kasar bayan an kammala kidaya kuri'u
Ga dukkan alamu, hadakar jami’yun siyasar da malamin Shi’an nan mai yawan sukan Amurka, Muqtada al Sadr, ta doshi samun nasara a zaben ‘yan majalisar dokoki da aka gudanar a Iraqi
Yayin da aka kusan kammala kidayar dukkanin kuri’un, gamarrayar jam’iyyun mai hankoron ganin an samar da sauyi ta al -Sadr, na kan gaba da yawan kuri’a a yankuna shida, yayin da kungiyar da kwamandan mayakan sa-kai ta Iraqi, Hadi al - Amiri ke biye da ita a yawan kuri’u
Firayi Minista Haider al Abadi da ke kan mulki, wanda kuma ke samun goyon bayan Amurka, na biye da abokanan hamayyarsa, inda kuma ya kira ‘yan kasar ta Iraqi da su amince da sakamakon zaben da za a fitar
Daruruwan magoya bayan, al-Sadr, sun yi ta nuna farin cikinsu a kan titunan birnin Bagadaza yayin da aka bayyana wani kashi na sakamakon zaben da aka yi
Wasu dai na kwatanta wannan al’amari a matsayin sabon babi a rayuwar jama’ar kasar ta Iraqi” yayin da wasu ke bayyana shi a matsayin “karshen badakalar cin hanci da rashawa
Harbin da jami'an tsaron Israila suka dinga yi akan Falasdinawa dake zanga zangar kin amincewa da bude ofishin jakadancin Amurka a birnin Qudus ya hallaka Falasdinawan da dama tare da jikata wasu sama da dubu biyu
Falasdinawa da dama ne suka rasa rayukansu kana wasu sama da dubu biyu suka samu raunuka a arangamar da suka yi da dakarun Isra’ila akan iyakar Zirin Gaza, yayin da dubban masu zanga zanga suka yi ta bore kan bude sabon ofishin jakadancin Amurka a birnin Kudus
Yayin da jami’an Amurka da na Isra’ila suke ta shagulgulan bude sabon ofishin diplomasiyan na Amurka, a wani yanki da bai kai nisan kilomita 100 daga wajen shagulgulan ba, an yi ta fama da gumurzu
Dakarun Isra’aila sun ce akalla masu zanga zanga dubu 40 ne suka fito, yayin da jami’an kiwon Lafiya na Falasadinu suka ce an kashe masu zanga zanga 52 sanadiyar harbin bindiga da Amfani da hayaki mai sa kwalla
Wannan rikici shi ne mafi muni da ya auku a yankin na Gaza, tun bayan yakin da aka yi da Isra’ila a shekarar 2014
Yayin bude ofishin jakadancin na Amurka, an nuna shugaba Donald Trump a wani sako na hoton bidiyo, inda ya kira birnin na Kudus a “a matsayin babban birnin Isra’ila
Shi kuwa Firayi Ministan Isra’ilan, Benjamin Netanyahu ya ayyana cewa “Mun zo birnin na Kudus, kuma mun zo kenan
A wani bangaren kuma, da yawa daga cikin kawayen Amurka tare da abokanan hamayyarta, sun soki matakin bude ofishin jakadancin nata a birnin Kudus, suna masu cewa matakin zai kara rura wutar rikicin da yankin Gabas ta Tsakiya ke fama da shi
Kakakin Firayi Ministar Birtaniya, Theresa May, ya ce “ba mu amince da matakin da Amurkan ta dauka na kai ofishin jakadancinta zuwa birnin na Kudus ba tare da ayyana birnin a matsayin babban birnin Isra’ila, gabanin a cimma matsaya ta zaman Lafiya ta karshe a Gabas ta Tsakiya
Shugaban Faransa, Emmanuel Macron, shi ma ya yi Allah wadai da rikicin da ya barke a yankin Gaza, inda dakarun Isra’ila suka kashe fararen hula falasdinawa sama da 50, yana mai cewa dama ya sha gargadi kan abin da ka iya biyo bayan matakin da Amurkan ta dauka na ayyana birnin na Kudus a matsayin babban birnin Isra’ila
Ministan harkokin wajen Rasha, Sergie Lavrov ya kara nanata kin amincewarsu da matakin na Amurka, yayin da da yawa daga cikin shugabannin kasashen Larabawa su ma suka soki matakin, inda har firai ministan Lebanon, Saad Hariri ya kwatanta lamarin a matsayin “takalar fada” shi kuma ministan harkokin wajen Iran, Muhammad Javad Zarif ya ce “wannan rana ce ta abin kunya
Ita ma Saudiyya ta yi Allah wadai da harin bindiga da aka rika kai wa akan Falasdinawa a yankin na Gaza, amma ba tare da ta ce uffan ba kan bude ofishin jakadancin na Amurka
Ma’aikatar lafiyar Gaza ta bayyana cewa dakarun Israila sun harbe a kalla Falasdinawa 16 har lahira akan iyakar Gaza inda dubban mutane suka hadu domin yin zanga-zanga kan shirye shiryen da Amurka ke yin na dauke ofishin jakadancin ta daga Tel Aviv da maida shi Kudus
Ma’aikatan lafiyar ta ce a kalla mutane 500 ne suka raunana daga harbin bindiga
Mace-macen ya kara yawan Falasdinawan da sojojin Isra’ila suka kashe a cikin makonni shida da suke ta zanga zanga zuwa fiye da mutane 50
Masu sharhi sun zargi Israila da bude wutar da sukayi, inda su kuma sojojin Yahudawan suka ce hakan ya zama tilas saboda tsaro, domin mutanen na kawo barazana ga shingen kan iyakar
Masu zanga zangar sun jefa abubuwa da dama ta kan iyakar kuma sun kona tayoyi a gaban ofishin jkadancin da aka bude a yau din
An rufe Wuraren san’a da makarantu da dama a garin na Gaza
Sabon zababben Firayim Ministan Malaysia Mahathir Mohammed ya dakatar da babban atone-janar na kasar a shirye shiryen da yake na sake bude wani bincike mai alaka da asusun saka hannun jarin kasar da ake kira 1MBD
Mahathir ya bayyana a yau litinin cewa zai maye gurbin babban lauya Apandi Ali, wanda ya wanke tsohon Firayim Mintan kasar Najib Razak daga kowanne irin laifi a cikin almundahanar da akayi a shekarar 2016
Hukumomin Amurka sun ce jami’an 1MBD sun yi wadaka da kudin assusun wanda yawan su ya kai dalar Amurka biliyan 4
5 wanda aka samu wasunsu a cikin asasun Najib na banki
Najib wanda shine ya shugabanci bangaren bada shawarwarin asusun ya musanta duk wani zargi da ake mishi
Har ila yau Mhathir ya sauke Shugaban hukumar yaki da cin hanci da rashawa ta kasar Dzulkifil Ahmad wanda Najib ya nada a shekarar 2016
Firayim Minista Mahathir ya kuma sakawa Najib da Matar shi Takunkumi kan fita daga kasar bayan da aka samu rahoton cewa Najib da matar shi sunyi niyyar barin kasar zuwa Jakarta a wani jirgin da ba na haya ba a ranar Assabar din shekaranjiya
A arewacin India mutane sama da 40 ne suka mutu sakamakon ruwan sama mai karfi da guguwa mai fatiyar kilomita 70 cikin sa'a daya
Mutane sama da 40 sun mutu a arewacin India sakamakon wata guguwa mai cike da kura da ruwan sama mai karfin gaske da yazo tare da tsawa
Tsawan da yazo hade da iska mai karfin gaske da yake tafiyar kilomita 70 cikin sa’a guda ya auka wa wannan yankin a jiya Lahadi wanda yayi dalilin rushewar gidaje tare da tunbuke itatuwa da kayar da itatuwa samar da hasken wutan lantarki a wuraren da suka hada da Uttar Pradesh,Andhra Pradesh, har zuwa kudancin Bengal, da kuma yankin Delhi
A babban birnin kasar ko New Delhi iska ne mai tafiyar kilomita 100 a cikin sa’a guda yasa tilas aka karkatar da tafiyar jiragen sama har 70, kuma ya tilasta kulle babban filin jirgin saman kasa-da-kasa na Indira Ghandi har na tsawon sa’oi biyu, inji jamian aiki gaggawa
Tun da farkon wannan watan an samu kwatankwacin irin wannan balai’in wanda yayi dalilin mutuwar mutane a kalla sama da 150 kana kusan dari 2 suka samu rauni iri daban-daban ajihohi 5, yayin da hakan yasa tilas aka rufe makarantu da dama a wasu gundomomi,
Wannan tsawar da iskan mai karfin gaskeba abu ne daaka saba gani akasar ta india ba musammam a irin wannan yanayin shekarar
Birnin Paris ya zama wani birni dake cikin hadarin 'yan ta'adda saboda kawo yanzu cikin wannan shekarar kawai an kai hari sau 12
Paris ya zamo wata babban birnin dake cikin wani sabon hadari domin yana makokin tabioin ‘yan taadda
Wani da aka haifa a Chechen, amma ya zama Bafaranshe ya tinkari mutane da wuka, inda ya kashe mutun guda kana ya jima 4 rauni
Dama dai wannan dan taliki yana cikin jerin ‘yan ta’adan da aka sawa ido, to sai dai kokarin sa na kai hari a ranar Asabar ya nuna a sarari irin babban kalubalen tsaron da kasar ta Faransa ke huskanta game da ‘yan ta’adda, inji jamiian Faransan
Yanzu haka dai mutane sama a 2,600 ne da ake tuhumar ‘yan ta’adda ne da suke cikin jerin mutanen da ake sawa ido, to sai dai kuma ba za a iya samun zarafin sa musu ido gaba dayan su ba
Wani masani harkokin ta’addanci Olivier Guita yace wannan shine karo na 12 da mahara suka yi nasarar kai hari Faransa, tun daga shekarar 2013, kuma wannan na kwanan nan shine hari na biyu da yan ta’addan suka yi nasara a ciki wannan shekarar
Ivanka Trump diyar shugaban Amurka Donald Trump da mijinta sun isa Israila wurin bikin bude ofishin jakadancin Amurka a birnin Qudus
Diyar shugaban Amurka Ivanka Trump ita da mijin ta Jared Krushner har sun sauka Israila kafin bikin bude sabon ofishin jakadancin Amurka a birnin Kudus
Yau littini ne dai za a bude wannan ofishin wanda kuma shine ranar da kasar ta Israila ke bikin samun ‘yanci
Wannan ofishin dai zai zamo na wucin gadi ne domin ko zai rika gudanar da ayyukan sa ne a karamin ofishin jakadancin dake birni Kudus yayin da za a ci gabada neman wani babban wuri da za a gina ofishin na din-din-din a birni Tel Aviv
Wannan shawarar da Trump ya yanke ya kawo karshen jani inja ka da aka jima anayi game da manufar Amurka na daukar matsayin ‘yar ba ruwana akan wannan batu da ta jima tana kokarin ganin ta samar da jituwa tsakanin yankunan biyu da suka jima suna kai ruwa rana
Shugaban Shiyar kasar Iraqi Muqtada Al-Sadr ya kama hanyar lashe zaben majalisar dokokin kasar lamarin da ya sa magoya bayansa ke zanga zangar murnar nasararsa
Daruruwan magoya bayan malamin nan na ‘yan Shiite Muqtada Al-Sadr ne suka hau titi da daren jiya Lahadi suna zanga-zangar nuna jin dadin nasarar da gwanin nasu yayi a sakamakon zaben ‘yan majilisar dokokin kasar da aka fara fitar wa na zaben da akayi
Hukumar zaben kasar tace yanzu haka dai Al-Sadr shine ke kan gaba a ciki ‘yan takarar zaben kasar da aka gudanar, domin ko sakamakon da aka fara fitarwa na sama da rabi ya nuna cewa shine ya lashe a kussan dukkan gundumomi
Wanda ko yazo na biyu shine wanda yayi kawance da sauran jamiyyu
Nasarar Al-Sadr zai zamo wani babban koma baya ga sake zaben Prime minister Haider Al-Abadi
Yanzu dai in har ta tabbata cewa Al-Sadr shine yayi nasarar to dama dai shi ba boyayye bane wajen sukan manufar Amurka, wanda hakan kuma zaiyi tasirri wajen tabbatar da wanene zai zamo shugaban kasar tasu
Daga lokacin zaben dai kawo yanzu ana sa ran a fidda daukacin sakamakon zaben a ciki kwanaki biyu na kujeru 329
A yinkurinsu na maganin gaba, wasu masu ruwa da tsaki sun dau matakin ganin Rasha da sauran kasashe masu salo irin nata ba su yi shishshigi a zaben kasashen yammacin duniya ba
An kafa wani kwamiti na kasa da kasa da zummar kawo karshen shiga sharo ba shanun da kasar Rasha da sauran kasashe masu bin tafarkin murdiya ke yi, a tsarin dimokaradiyyar yammacin duniya
Kwamitin mai suna Transatlantic Commission on Election Integrity, ko Hukumar Tabbatar Da Ingancin Zabe Na Yankin Atlantic da ma gaba (TCEI) a takaice, da ke karkashin jagorancin hadin gwiwar tsohon Sakatare-Janar din NATO Anders Fogh Rasmussen da kuma tsohon Skataren hukumar tsaron gida ta Amurka Michael Chertoff, ya kira taron manema labarai ranar Jumma’a a birnin Washington DC
Musabbabin kafa kwamitin shi ne “katsalandan din da Rasha ta yi a zaben Amurka na 2016,” a cewar Rasmussen ga Sashin Rashanci na Muryar Amurka
Ya kara da cewa, “To amma ba kawai game da Amurka ba ne
Mu a Turai mun fuskanci kalubale, kuma wannan ne ma dalilin da ya za hurumin kwamitin ya zarce yankin Atlantika
” Ya ce akwai zabuka wajen sama da 20 da ke tafe a yammacin duniya gabanin zaben Shugaban kasar Amurka na 2020
Kungiyoyin Musulmi da na Kirista sun yi Allah wadai da hare-haren da aka kai a wasu Majami'u a kasar Indonesiya
‘Yan sanda a kasar Indonesia na zargin wani iyali mai kunshe da yara kanana, da kai harin kunar bakin wake a majami’u a yau dinnan Lahadi, inda mutane akalla 11 su ka mutu baya ga wasu 41 da su ka ji raunuka, wasu ma a cikin birnin Surabaya
Tuni kungiyar ISIS ta dau alhakin wadannan fashe-fashe a birni na biyu a girma a kasar
Sufeton ‘yan sandan kasar Tito Karnavian ya ce maharani sun hada da uwa da uba, da ‘yan mata biyu masu shekaru 9 da 12 da kuma kananan yara maza su ma biyu
Ya ce iyalin na da alaka da wata kungiya mai alaka da ISIS mai suna Jama’a Ansharut Daulah
Tuni dai kungiyoyin Musulmi da na Kirista na kasar ta Indonesia su ka yi Allah wadai da hare-haren, sannan su ka fitar da wata takardar bayani mai cewa, “Baba wani addini a duniyar nan da ya halatta tashin hankali don cimma burinsa
A Myanamar wata kungiyar 'yan tawaye sun kaddamar da wani hari kan sojojin kasar jiya Asabar a wani gari dake arewacin kasar,suka kashe akalla mutane 15 suka jikkata mutum 20, ciki harda farar hula, kamar yadda jami'an kasar suka ce
A Myanamar wata kungiyar 'yan tawaye sun kaddamar da wani hari kan sojojin kasar jiya Asabar a wani gari dake arewacin kasar, suka kashe akalla mutane 15 suka jikkata mutum ashirin, ciki harda farar hula, kamar yadda jami'an kasar suka ce
Kungiyar da ake kira Tang National Libration Army, ko TNLA a takaice, ta kaddamar hare hare har uku da ssubahin jiya Asabar a garin da ake kira Muse a jahar shan, kamar yadda kakakin gwamnati kasar ya fada ta shafin ta a Face book
Biyu daga cikin hare haren an kai su ne kan sansanin sojoji, dayan kuma a kan wata gada
Kungiyar TNLA tana daga cikin kungiyoyi fiyeda dozen daya da suke fafatawa da gwamnatin kasar domin samun karin 'yanci
Ana sukar sojojin Myanmar da zartas da yanke hukunci ba da yawun alkali ba, da gallazawa,tilastawa mutane aiki tamkar bayi, da fyade,da wasu cin zarafi kan tsirarun kasar
An kafa wata hukuma ta kasa da kasa da zummar kawo karshen shishigin da Rasha da wasu kasashe 'yan kama-kariya suke yi a zabubbukan kasashen yammacin duniya masu bin tafarkin demokuradiyya
An kafa wata hukuma ta kasa da kasa da zummar kawo karshen shishigin da Rasha da wasu kasashe 'yan kama-kariya suke yi a zabubbukan kasashen yammacin duniya masu bin tafarkin demokuradiyya
Hukumar da ake kira TransAtlantic Commission on Election Integrity, ko TCEI a takaice, na karkashin jagorancin tsohon sakataren kungiyar tsaro ta NATO Anders Fogh Rasmussen, da kuma tsohon sakataren tsaron gida na Amurka Michael Chertoff
Har sun yi taro da manema labrai ranar jumma'a, anan birnin Washington DC
Sarsalar kafa wannan kungiya, Rasmussen ya gayawa sashen Rasha na Muriyar Amurka, shine "katsalandan da Rasha tayi a zaben Amurka a shekara ta 2016," "amma wannan bai tsaya kan Amurka kadai ba
Malaman addinin Islama daga Afghanistan, da Pakistan,da Indonesia sun jaddada cewa hare haren kunar bakin wake a Afghanistan dama a yankin baki daya haramun ne kuma ya sabawa manufofin addinin islama
Malaman addinin Islama daga Afghanistan, da Pakistan,da Indonesia, sun jaddada cewa hare haren kunar bakin wake a Afghanistan dama a yankin baki daya- haramun ne kuma ya sabawa manufofin addinin islama
Malaman sun bayyana hakan a dai dai lokacinda suka hallara domin taron wuni-daya a Bagor a Indonesia, da zummar tattaunawa kan tarzomar da take ci a Afghanistan
Taron da aka yi ranar Jumma'a,yazo ne watanni bayan da malaman Pakistan su fiyeda dubu daya da dari takwas, suka yi fatawar da take Allah wadai da ta'addanci ta ko wace fuska a kasar
Afghanistan, ta soki fatwar ta Pakistan, domin ta yi Allah wadai ne ga ta'addanci a Pakistan kadai
Taron da ake yi a Bogor, an hada harda malaman Pakaistan ne, domin ana ganin suna da tasiri kan kungiyoyin mayakan sakai dake Pakistan
Ahalinda ake ciki kuma,'Yansanda a Indonesia sun ce, 'yan kunar bakin wake sun kai hari kan majami'u ukua a birnin Surabaya dake tsibirin Java
Jami'ai suka ce akalla mutane biyu sun mutu, wasu 13 suka jikkata
Akalla mutum daya ya rasa ransa wasu mutane hudu ko wadanda suka fi haka sun sami raunuka, sakamakon wani hari da wuka da aka kai a birnin Paris jiya Asabar
Akalla mutum daya ya rasa ransa wasu mutane hudu ko wadanda suka fi haka sun sami raunuka, sakamakon wani hari da wuka da aka kai a birnin Paris jiya Asabar
Tuni kungiyar ISIS ta dauki alhakin kai wannan hari, kamar yadda ta kamfanin dillancin labarunta ya bayyana
Kungiyar ta jinjinawa maharin wanda har zuwa yanzu ba 'a bayyana sunansa ba, duk da cewa, 'Yansanda kasar sun gama da shi, a inda ya kai harin
Hukumomin tsaron kasar suka ce an kai harin ne a gunduma ta biyu a birnin na Paris, wacce a dai dai lokacin, take shake da mutane wadanda suke shirin zuwa wuraren shakatawa
Mai gabatarda kara a birnin na Paris Francois Molins, ya gayawa manema labarai cewa, mutumin yayi kabbara lokacin da yake kai harin
Molins yace 'Yansanda zasu kaddamar da bincike a zaman harin ta'addanci
Shugaban Faransa Eammanuel Macron, ya fada ta shafinsa na Twitter cewa, "ba zamu bada dai-dai da inchi daya ba ga makiyan 'yanci ba
Yayin da Amurka ke shirin bude sabon Ofishin Jakadancinta a Birnin Kudus, ana zaman dardar a yankin Gabas Ta Tsakiya saboda shagulgula da kuma zanga-zangar da ka biyo baya
Yankin Gabas Ta Tsakiya na shirin fuskantar shagulgula da kuma zanga-zanga zuwa ranar Litini a yayin da Amurka ke shirin bude Ofishin Jakadancinta a Birnin Kudus
Kwararru sun ce shawarar da Shugaba Donald Trump ya yanke ta dauke Ofishin Jakadancin Amurka daga Tel Aviv zuwa Birnin Kudus, tamkar amincewa ce Amurka ta yi da Birnin na Kudus a matsayin babban birnin kasar Isira’ila, al’amarin da ya sha yabo daga Isira’ila ya kuma fusatar da Falasdinawa
Birnin na Kudus dai ya zake zama fagen labari a daidai lokacin da Amurka ke shirin marabtar baki wajen sama da 800 a wurin bukin bude Ofishin Jakadancinta a kasar ta Isira’ila ranar Litini
Ivanka, diyar Shugaban Amurka Donald Trump da mijinta Kushner za su kasance a wurin, a yayin da Trump kuma zai yi jawabi ta kafar vidiyo, inda zai jaddada al’amarin a matsayin cika alkawarin da ya yi a watan Disamba na 2017
A karon farko tun bayan korar mayakan ISIS daga kasar Iraki 'yan kasar sun kada kuri'ar zaben Majalisar Dokokin kasar
Masu kada kuri’a a kasar Iraq sun garzaya rufunan zabe a yau dinnan Asabar don kada kuri’a a zaben kasa na farko tun bayan da aka fatattaki kungiyar ISIS daga kasar bara
Masu kada kuri’a na zaben ne daga cikin ‘yan takara 7,000 da ke takarar kujeru 329 na Malisar Dokokin kasar
Dama an kafa rufunan zaben a fadin kasar, ciki har da sansanonin ‘yan gudun hijira masu dauke da mutane kimanin miliyan 3 wadan da yakin ISIS da sauran yake-yake su ka raba su da muhallansu
Ko bayan an sanar da sakamakon zaben na yau Asabar, za a shafe watanni ana tattaunwar kafa gwamnati kafin sabuwar gwamnatin ta kahu
Kamar yadda aka zata zai faru, an fara takun saka tsakanin sabon Firaministan Malesiya da tsohon Firaminista kan zargin almundahana da kuma makomar kasar
Sabon Faraministan Malaysia ya fadi yau Asabar cewa shi ya hana mutumin da ya gada fita daga cikin kasar
Mahathir Muhammad ya ce shi ya hana tsohon Faraminista Najib Razak da matarsa fita daga kasar
Kafar labarai ta Associated Press ta ce wata takardar rajistar matafiya ta nuna cewa da Najib da matarsa sun yi yinkurin fita daga kasar zuwa Jakarta a wani jirgin sama samfurin jet wanda ba na fasinja ba
Mahathir, dan shekaru 92 da haihuwa, ya ce gwamnati ta samu isasshiyar shaidar da ke nuna cewa Najib na da hannu dumu-dumu a wata babbar tabargazar cin kudi
Najib ya sanar a kafar FaceBook cewa za shi hutu, amma bai dawo bayan mako guda, abin da ya janyo rade-radin cewa so ya ke ya gudu da wayo don ya kauce ma fuskantar shari’ar
Najib dai ya ce shi fa bai aikata wani laifi ba
Haka zalika a yau din Asabar diyar Anwar Ibrahim ta gaya ma kafafen yada labarai cewa za a saki jagoran ‘yan adawar daga gidan yari ranar Talata kuma ya a masa cikakkiyar ahuwa ta mutunci
An jefa Anwar fursuna ne kan tuhumar almundahana da kuma luwadi wanda da dama ke ganin bita da kullin siyasa ne kawai
A makon gobe ake sa ran ministocin harkokin wajen Britaniya, da Faransa, da Jamus, za su gana da takwaran aikin su na Iran a Brussells
Ana sa ran ministar harkokin wajen kungiyar tarayyar turai Federicka Mogherini, zata jagoranci taro da ministocin harkokin wajen Britaniya, da Faransa, da Jamus a Brussels ranar talata mai zuwa domin su tattauna kan makomar yarjejeniyar da manyan kasashen duniya suka kulla da Iran kan shirin Nukiliyarta, ganin cewa Shugaban Amurka Donald Trump ya janye Washington daga yarjejeniyar
Ofishin ministar ta fada cikin wata sanarwa da ta fitar jiya jumma'a cewa, ministan harkokin wajen Iran Javad Zariff, shima zai gana da minisotcin harkokin wajen kasashen uku tareda Mogherinin
Haka nan shugabar Jamus Angela Merkel, ta zanta da shugaban Rasha Vladimir Putin kan janyewar ta Amurka
Merkel ta ce janyewar Amurkan zata yi zagon kasa ga yarjejeniyar kasa da kasan, duk da haka ofisoshin shugabannin biyu sun jaddada muhimmancin ci gaba da mutunta yarjejeniyar
Yayinda ministan harkokin wajen Faransa yake kira ga turai ta kare diyaucin tattalin arzikinta saboda Amurka ba itace 'yar sandan duniya ta fuskar tattalin arziki ba
A gefe daya kuma Rasha tace ita da wasu kasashe suna tattaunawa na nkulla yarjejeniyar cinikayya da Iran
Wannan mataki ya biyo bayan irin wannan umarni da Amurka ta bayar kan jami'an difilomasiyyar Pakistan cewa sai sun sami izinin idan zasu yi tafiya wacce ta dara kimita 40
A wani mataki na ramuwar gayya, Pakistan ta bada sanarwar takaita zirga zirgan jami'an difilomsiyyar Amurka a kasar, kuma ta janye dukkan wani sassauci data yiwa ofisoshin jakadancin Amurka, a zaman wani bangare na "yaki da ta'addanci," mataki da ya kara jefa dangantakar dake tsakanin kasashen biyu cikin wani mawuyacin hali
Wannan mataki da Pakistan ta dauka ya biyo bayan umarni da hukumomi a Washington suka bayar cewa, jami'an difilomasiyyar Pakistan a Amurka su nemi izini kwanaki biyar idan zasu yi balaguro da ya zarce kilomita 40 daga wurin aikin su
Pakistan ta tabbatar da cewa matakin na Amurka kan jami'an difilomasiyyarta ya fara aiki daga jiya jumma'a 11 ga watan nan na Mayu
Dangantaka tsakanin Amurka da Pakistan ta tabarbare tun lokacinda gwamnatin Trump ta kama aiki, bayan da shugaban na Amurka ya bada sanarwa kan sabbin matakai a yankin kudancin Asia, inda ya zargi Pakistan cewa tana goyon bayan kungiyoyin ta'addanci a fakaice ciki harda Taliban
Jami'an Pakistan sun musanta wannan zargi, suna cewa hukumomin Amurka suna fakewa da gazawar su a Afghanistan su aibanta Islamabad
Jakadan kasar Pakistan Aizaz Chudhary ya fadawa VOA cewa gwamnatin Amurka zata kakaba takunkumin hana tafiya kan wasu jami'an Pakistan wanda zai fara aiki a yau juma'a
Ma'aikatar tsaron Amurka tace "Bata da wani abu da zata iya cewa akan lamarin a yanzu" amma a baya ta bayyana cewar tana da hurumin kakaba takunkumin tafiye tafiye karkashin dokar shirye shiryen kasashen ketare ta shekarar 1982
A watan da ya gabata ne kafar yada labaran Pakistan ta bada rahoton cewa, za’a hana wasu jami’an diflomasiyya yawo ko kuma zuwa nesa da ofishin jakadancin Pakistan dake Washington DC da nisan kilomita 40 ba ta re da iziniba
A baya dai jami’an diflomasiyyar Pakistan na da damar zuwa ko’ina a fadin Amurka ba tare da iyaka ba
Ministan harkokin wajen Pakistan ya kira wannan lamari da kasashen biyu ka iya aiwatar dasu kan kowa, har da ma'aikatan diflomasiyyar Amurka, wasu lokutan suna fuskantar hani na tafiye tafiye a cikin Pakistan bisa dalilan tsaro
Ko akwai alaka tsakanin yawan shan taba da ciwon bugun Jini ko kuma rabin jiki ga matasa?
Wani karamin bincike da aka gudanar ya nuna cewa kananan matasa dake shan taba na cikin hadarin samun ciwon rabin jiki kafin su cika shekaru 50 sabanin sa’anninsu da suka gujewa taba
An dade ana alakanta shan taba da abinda ka iya kara hadarin samun cutar bugun jini ga tsofaffi, sai dai kawo yanzu binciken da aka gudanar an nemi alakar hakan da matasa inda aka maida hankali akan mata
A wannan bincike, masu gudanar da binciken sun bincika bayanai kan maza 615 wadanda suka sami cutar bugun jini kafin su cika shekaru 50, aka kwatanta dabi'ar shan tabarsu da wasu mutanen 530 wadanda basu taba samun cutar bugun jini ba
binciken ya nuna cewa, kashi tamanin da takwas cikin dari na wadanda ke shan taba suna cikin hadarin kamuwa da cutar bugun jini fiye da wadanda basu shan taba
Binciken da Janina Markidan ta jami'ar Kimiyya dake Maryland a Baltimore ta jagoranta ya gano cewa, "Abu mafi muhimmanci shine yawan shan taba ka iya kara hadarin kamuwa da cutar bugun jini
Yayinda yake nuna goyon bayanshi ga kasar Iran shugaban Turkiya ya soki shugaban Amurka da kakkausan lafazi saboda yanjewa daga yarjejeniyar nukiliyar Iran
Kasar Turkiyya ta soki shugaban Amurka Donald Trumpda kakkausar lafazi kan shawarar daya yanke na janyewa daga yarjejeniya da aka cimmawa da kasar Iran game da shirin ta na nukiliya
Shugaban na Turkiyya Racep Tayip Erdowan yayi gargadi akan irin mummunar abinda ka iya biyo bayan janyewar da Amurka tayi daga cikin wannan batu
Tare da masu kula da al’amurran da kanje su komo na cewa Turkiyya na iya samun kanta shiga cikin wani sabon rikicin da ka iya barkewa tsakanin Amurka da Iran din
Erdowan ya tattauna ta wayan tarho da takwaran aikin sa na Iran Hassan Rouhani a ranar Laraba
Majiya daga fadar shugaba kasar na Turkiyya na cewa Erdowan ya jaddada goyon bayan sa ne game da wannan yarjejeniyar nukiliyar da aka cimmawa da kasar ta Iran kana yana sukan shawarar da Trump ya dauka akan wannan lamari
Yanzu haka da Turkiyya na daukar dawainiyar ‘yan gudun hijirar Syria har su miliyan 3 kuma fatar ta shine ganin an kawo karshen fadan da ya rabo su da muhallan su domin su koma gida
Dakarun Isra'ila sun ce sun maida hankali ne a hare haren da aka kai da jiragen sama kan cibiyoyin ayyukan leken asiri, cibiyoyin da ake ajiyar makamai da motocin yaki, kuma jiragen sun tarwatsa na'urorin da Syria ke amfani dasu domin kariya
Yau Alhamis kasar Isra'la ta ce ta kaddamar da hare haren sama kan dakarun Iran a cikin Syriya cikin dar, inda ta ce martani ne ga harin rokoki da dakarun Iran suka kaiwa dakarunta a tuddan Golan
Dakarun Isra'ila sun ce sun maida hankali ne a hare haren da aka kai da jiragen sama kan cibiyoyin ayyukan leken asiri, cibiyoyin da ake ajiyar makamai da motocin yaki, kuma jiragen sun tarwatsa na'urorin da Syria ke amfani dasu domin kariya
Isra'ila ta kuma yi gargadin cewa, ba zata bari barazanar Iran ta sami wurin zama a syriya ba, kuma ta ce zata dorawa gwamnatin Syriya alhakin duk abubuwan dake faruwa a iyakokinta ba
Ministan tsaro Avigdor Lieberman ya shaidawa wani taron jami'an tsaro ya shaidawa wani taron harkokin tsaro cewa, Harin da Isra'ila ta kai ya ruguza kusan dukkan kayyakin aiki a Syriya
'' yace, inna fatan mun rufe wannan babin kuma kowa sun fahimta
A lokutan baya, Isra'ila bata magana a kan ayyukanta na soji a Syria inda akea kyautata zaton ta kai hare haren jiragen sama da dama kan dakarun kasar Iran
Mahathir Mohammad tsohon firayim ministan Malaysia kuma dan shekaru 92 ya yi abun tarihi a duk duniya ya lashe zaben kasarsa ya kuma kawar da jam'iyyar da ta yi shekaru 60 tana mulki tun daga lokacin da kasar ta samu 'yancin kai
Tsohon firayi ministan Malaysia Mahathir Mohamad mai shekaru 92 da haifuwa , ya ba duniya mamaki da ya lashe zaben da aka yi jiya Laraba na yan majalisa bayan ya yi ritaya
Mahathir da hadakar jami’iyun adawa da ake kira Alliance of Hope, sun kayar da jami’iyar National Front Coalition, wacce take mulkin kasar tun lokacin da kasar ta samu yancin kai a shekarar 1957
Ana sa ran jami’iyar Alliance of Hope zata lashe kujerun majalisa 115, yayin da National Front Coalition kuma zata samu kujeru 79
Masana sun yi has ashen National Front mai mulki zata yi hasarar kuri’ar farin jinni, amma zata ci gaba da samun rinjayin majalisa, bayan ta sake tsara taswirar zaben kasar
Wani babban jami’in gwamnatin Amurka da ke wurin da aka saki fursunoni a Birnin Pyongyang ya gaya ma manema labaran da ke cikin tawagar Ministan Harkokin Wajen Amurka Mike Pompeo cewa wani jami’in Koriya Ta Arewa ya gaya ma mike Sakataren Harkokin Wajen na Amurka cewa Shugaba Kim ya yi ahuwa ma Amurkawan nan uku da ke hannun Koriya Ta Arewa
An kai mutanen da aka sake din jirgin saman da Sakataren Harkokin Wajen Amurka ke amfani da shi, kuma “sun taka ne da kafarsu zuwa wurin jirgin ba tare da an rike su ba,” a cewar wata takardar bayani ta Fadar White House
Wadanda aka daure da din na kan hanyarsu ta zuwa Amurka bayan sun yada zango a karamin filin jirgin saman Yokota na Japan
Su na tafiya ne cikin wani jirgi dabam da na Pompeo
Da Tony Kim da Kim Hak Song na koyarwa ne a jami’ar Kimiyya da Fasaha ta Pyongyang lokacin da aka kama su a lokuta daban-dabam a 2017, bayan an zarge su da take-taken zagon kasa ga kasar da kuma kokarin fifar da gwamnati
Da ukun mai suna Kim Dong Chul, an kama shi ne a Rason da ke kuryar arewa maso gabashin Koriya Ta Arewa a 2015 aka kuma zartas masa da daurin shekaru 10 tare kuma da horo mai tsanani shekara guda bayan an same shi da laifin yin leken asiri
A cigaba da cece-kucen da ake yi kan yarjejeniyar nukiliyar Iran, sauran kasashen duniya sun ce su kam su na nan daram cikin yarjejeniyar duk kuwa da janyewar da Amurka ta yi
Bayan da Shugaban Amurka Donald Trump ya yanke shawarar janyewa daga yajejeniyar da kasashen duniya su ka cimma kan nukiyar Iran, sauran kasashen da su ka rattaba hannu kan yarjajjeniyar sun fadi yau Laraba cewa har yanzu su na cikin yarjejeniyar
Ministan Harkokin Wajen Faransa Jean-Yves Le Drian ya gaya wa gidan rediyon RTL cewa yarjajjeniyar na nan daram
Ya ce Firaministan Faransa Emmanuel Macron da Shugaban Iran Hassan Rouhani za su yi jawabi a yau dinnan Laraba, kuma Ministocin Harkokin Wajen Faransa da Burtaniya da Jamus za su tattauna da jami’an gwamnatin Iran ranar Litini mai zuwa
Baya ga wannan fafatukar da ake yi a diflomasiyyance, Ministocin Harkokin Wajen Jamus da na Rasha za su gana ranar Alhamis a birnin Moscow da na Iran don gabatar da shawararsu
Ma’aikatar Harkokin Wajen China ta sha alwashin cigaba da mutunta yarjajjeniyar ta 2015 wadda ake kira JCPOA a takaice, sannan ta ce ta yi takaicin shawarar da Trump ya yanke ta ficewa
Wata takardar sanarwar hadin gwiwa ta Kungiyar Tarayyar Turai, ta ce zuwa yanzu dai yarjajjeniyar ta JCPOA ta cimma burinta na tabbatar da cewa Iran ba ta gudanar da shirin nukiliya ba, kuma dage takunkumin da aka yi ma Iran ya inganta harkokin kasuwanci da diflomasiyya
Wannan matsayin ya sha banban matuka da na Trump, wanda jiya Talata ya kira yarjajjeniyar, “mashiririyar yarjajjeniyar da ke amfanar bangare guda kawai, wadda sam bai kamata ace ma an taba yin irinta ba
Shugaba Trump da Shugaba Xi Jinping sun amince su ci gaba da takunkumin Koriya ta Arewa har zuwa lokacin da ta yi watsi da shirin mallakar makaman nukiliya da ta dukufa a kai
Fadar gwamnatin Amurka ta White House, ta ce shugaba Donald Trump da takwaran aikinsa, Xi Jingping sun amince cewa za a bar takunkumin da aka kakabawa Korea ta Arewa, “har sai ta kwance damarar kera makamin nukiliya da masu linzami kwatakwata
Shugabaninn biyu sun gana ne ta wayar talho da safiyar Jiya Talata, sa’o’i biyu bayan da aka yi wata ganawa tsakanin Xi da Shugaban Korea ta Arewa kim Jong Un, wacce ita ce ganawarsu ta biyu cikin ‘yan makwanni nan
Kafofin yada labaran gwamnatin China sun ruwaito cewa, Xi da takwaran aikinsa Kim sun gana ne a garin Dalian mai tashar jiragen ruwa, da ke arewa maso gabashin kasar China
A watan Maris, Kim ya ziyarci Xi, ziyararsa ta farko da ya kai kasar waje a matsayinsa na shugaba Korea ta Arewa, wata alama da ta nuna cewa China na cikin yunkurin da ake yi na kawar da duk wata dama ta mallakar makaman nukiliyan a yankin ruwan Korea
Xi ya kuma fadawa shugaba Trump cewa, yana goyon bayan wata haduwa da za a yi tsakanin shi Trump da Kim
A watan Mayun nan ake sa ran shugabannin biyu za su hadu ko a farkon watan Yuli
A karon farko ministan tsaron Pakistan ya kautata zaton yiwuwar samun kyakyawar dangantaka tsakanin kasarsa da tsohuwar abokiyar gabarsu, India
Ministan tsaron kasar Pakistan, ya ce akwai yiwuwar a samu kyakkyawar danganta tsakaninsu da abokiyar hamayyarsu India, yana mai nuni da yadda shugabannin kasashen Korea ta Arewa da ta Kudu suka kafa tarihi, bayan wata haduwa da suka yi
Amma ministan tsaron, Khurram Dastgir, ya ce akwai bukatar a samu girmamawa ta fuskar siyasa da kuma kwarin gwiwar da zai sa a manta da abinda ya faru a baya
A wata hira ta musamman da ya yi Muryar Amurka, Ministan na Pakistan, ya nanata yadda ta da jijiyar wuya ta fuskar diplomasiyya da ta fuskar soji da ake samu kan yankin Kashmir, ya kara nuna cewa akwai yiwuwar cewa takaddamar da ake yi akan yankin na Himalaya, zai iya zama wani yanki da zai iya ruruta wutar rikici tsakanin kasashen biyu da ke nahiyar Asiya, wadanda dukkansu suka mallaki makamin nukiliya
Kusan a cikin kowane mako, dakarun kasashen biyu sai sun yi musayar wuta a shingen da ya raba dukkaninsu da kan iyakar yankin na Kashmir
Dukkaninsu kuma kan zargi juna da haddasa wannan mummunan fitna, kuma kowa ya kan yi ikrarin cewa yankin nasa ne
Yankin na Kashmir ya haddasa yake-yake har sau uku a tsakanin kasashen biyu, tun bayan da kowanensu ya samu ‘yan cin kai daga Birtaniya a shekarar alif-dari-tara-da-arba’in-da-bakwai
Wannan zaben na zuwa ne bayan makonnin da aka kwashe ana zanga-zanga a kasar
Karshenta dai, majalisar dokokin kasar Armenia ta zabi madugun ‘yan adawa Nikol Pashinian ya zama sabon Firaministan kasar
A zaman da aka yi a yau Talata ne, sabon Firaministan ya lashe zaben da aka gudanar a majalisar da goyon bayan ‘yan majalisa 59, yayinda abokan takararsa suka karkare da goyon bayan ‘yan majalisa 42
Shi dai Pashinian shine yayi jagorancin gangamin jama’a na zanga-zangar lumana da aka yi wa tsohon Firaminista Serz Sargsyan, bayan da aka zarge shi da kokarin yi wa kundin tsarin mulkin kasar kwaskwarima don kada ya sauka daga kan karagar mulki
Wasu masana ma na ganin cewar banbancin da ke tsakanin kasashen biyu ya yi girman da babu abin da zai hana su kara wa juna yawan haraji akan kayan da suke shigarwa kasashen junansu
A farkon makon gobe ne za a koma birnin Washington DC a cigaba da tattaunawa akan yarjejeniyar kasuwanci tsakanin China da Amurka, sai dai masu fashin baki sun ce akwai matsanancin banbancin ra’ayi kan batun a tsakanin bangarorin biyu tun bayan haduwarsu ta farko
Kamar yadda takardun bukatar Amurka a wannan zama ke nunawa, tawagar wakilan shugaba Donald Trump ba wai kawai sun bukaci China ta kawar da gibin kasuwancin da ke tsakanin kasashen biyu na kimanin Dalar Amurka Biliyan $200 daga yanzu zuwa shekarar 2020 kadai ba ne, a’a har da bukatar zaftare harajin kayayyaki da kuma rangwamen gwamnatin kan manyan kayan kimiyya
Ita kuma China so take Amurka ta daina tsoma baki ko nuna adawarta kan matsayin China a kungiyar yan kasuwa ta duniya, kuma ta bude kofar karbar kayayyakin kimiyyar China da kamfanonin gwamnatin Amurka ke son samu
Shugaba Trump ya dade yana caccakar wannan yarjejeniyar yayinda kasashen Turai ke yin kiran ya bar Amurka a cikin yarjejeniyar
A yau ne ake sa ran cewa shugaban Amurka Donald Trump zai yanke shawara akan ko Amurka zata ci gaba da kasancewa a cikin yarjejeniyar nan da manyan kasashen duniya suka kulla da Iran dangane da makomar shirinta na kera makaman nukiliya, ko kuma zai fitar da Amurka daga yarjejeniyar
Daman shugaban ya dibarwa kansa wa’adi har zuwa ranar Asabar don yanke wannan shawarar da har ila yau ta shafi matakan horaswar da manyan kasashen Turai da suka hada da ita Amurka din, da Ingila, Faransa, Rasha da Jamus suka dauka akan Iran don matsa mata lambar tayi watsi da duk wani shirinta na neman makaman kare dangi
Tuni dai Trump ya sanar a shafinsa na Twitter cewa da misalin karfe 2 na rana, agogon Amurka, (misalin karfe 7 na yamma agogon Nigeria da Nijar) zai sanar da duniya matsayar da ya cimma
Sama da mutane 30 ne mayakan saman Afghanistan suka kashe tare da jikata wasu 51 a wani farmaki da suka kai kan wani taron addini
Rundunar mayakan sama ta Afghanistan ta kai farmaki a wani taron addini ta kashe akalla yara 30 kana kuma raunata wasu 51 a watan da ya gabata, a cewar sakamakon wani bincike da Majalisar Dinkin Duniya ta gudanar da aka fitar jiya Litinin
Gwamnatin Afghanistan tace tana kokarin auna shugabanin Taliban ne, ciki har da mambobin Quetta Shura, shugabanin kungiyar dake zama a Pakistan
MDD bata tabbatar da ko akwai wasu manyan shugaban Taliban a wurin taron ba
Sai dai shedun gani da ido sun fadawa masu bincike na MDD cewa wasu yan Taliban sun halarci taron, wasun ma sun yi aiko samar da tsaro a wurin taron
A halin da ake ciki kuma, haren haren da mayakan sakai suka kai kan jami'an tsaron kasar a karshen makon jiya ya halaka jami'ai 252, wasu 400 suka ji rauni
Kususshohin gwamnatin kasar ne suka shaidawa majalisa haka, don nuna tabarbarewar tsaro a kasar
Wannan ne karon farko a cikin watanni da dama da jami’ai suka bada sanarwar kisa mai dimbin yawa da aka yiwa jami'an tsaron kasar Afghanistan
Yiwa yara mata fyade a kasar India ba sabon abu ba ne amma na wata yarinya 'yar shekaru 17 da haihuwa ya dauki wani salo inda matashin da ya yi mata fyade ya cinna mata wuta, rabin jikinta ya kone yanzu tana kwance a asibiti rai hannun Allah
Wata yarinya mai shekaru 17 da haifuwa da aka cinna mata wuta bayan an yi mata fyade a gabashin India tana kwance a asibiti rai hannun Allah, yayin da rabin jikinta ya kone a fadar jami’an kiwon lafiya
An kaiwa wannan matashiya hari ne a ranar Juma’a, bayan fyade da aka yiwa wata yar shekaru 16 kana aka konata har lahira a cikin jiha guda wato Jharkhand
'Yan sanda sun kama wani mutum mai shekaru 19 da suke kauye daya da yarinyar mai shekaru 17
An ce shi ne ya zuba mata kanazir kana ya cinna mata wuta yayin da taki yarda ya yi lalata da ita
Ana zargin wasu, mutane hudu da yin garkuwa da kuma fyade da wata yarinyar mai shekaru 16 a makon da ya gabata
Bayan an wayi gari iyayen yarinyar sun kai kara ga dattijan kauyen inda aka ci mutanen tarar kudi
Jami’ai sun ce mutanen hudu sun fusata da wannan tarar dala dari bakwai da hamsin da aka dora musu, a kan haka suka cinna wuta a gidan su yarinyar yayin da take ciki domin suka kasheta
Iran tayi wa Amurka gargadi kan ficewa daga yarjejeniyar nukiliya ta shekarar 2015
Sakataren harkokin wajen Birtaniya na kokarin yin kamun kafa wajen gwamnatin Shugaban Amurka, Donald Trump domin Amurka ta ci gaba da kasancewa a cikin yarjejeniyar shekarar 2015 da aka kulla tsakanin Iran da manyan kasashen duniya kan tsagaita harkokin nukiliyar ta domin saukaka ko cire takunkumin da aka saka mata
Dangane da hakan ne, Boris Johnson zai tattauna da mataimakin shugaban kasar Amurka Mike Pence da mai bada shawara kan harkokin tsaron Amurka John Bolton a yau Litinin kuma maganar Iran na cikin manyan batutuwan da za’a tattauna akai, a cewar ofishin Johnson
Shugaban Amurka na yawan sukar lamirin abinda ya kira yarjejeniya maras kyau wacce a ranar 12 ga watan Mayu zai yanke hukunci kan ko zai sabunta ta ko kuma ficewa daga cikinta
A jiya lahadi ne Shugabn kasar Iran Hassan Rouhani ya bayyana cewa idan Amurka ta janye daga yarjejeniyar zata nadamar da bata taba yi ba
Kafofin yada labaren Koriya ta kudu sun bayyana cewa maiyiwuwa taron koli tsakanin shugaba Donald Trump da shugaban kasar Koriya ta Arewa Kim Jong Un zai kasance a wata mai zuwa a kasar Singapore
Jaridar Chosun Ibo da kafar yada labaran Yonhap sun fada tare da kin bayyana majiyoyin su, cewa Amurka da Koriya ta Arewa sun yarda cewa taron zai kasance a cikin sati na uku a na watan Yuni domin gujewa cin karo da taron manyan kasashe duniya bakwai wato G-7 wanda za a yi a kasar CANADA a ranakun 8 da 9 na watan Yuni wanda kuma shugaban na Amurka zai halarta
Trump ya shaida wa manema labarai a ranar jumma’a cewa bangarorin biyu na da rana da kuma wurin haduwar tasu
A baya ne dai ya ce yankin da babu soji dake tsakanin kasashen Koriya biyu zai iya zama wuri mai kyau domin ganawar tasu
A Rasha 'yan sandan kasar sun saki sanannen shugaban 'yan hamayyar kasar Alexei Navalny tareda daruruwan magoya bayansa da suka tsare
Jiya Asabar aka kama su lokacinda suka shiga zanga zangar da aka yi Moscow da wasu biranen kasar 90, kan bikin rantsar da Vladimir Putin, domin fara wa'adin iko na hudu a zaman shugaban kasar
Navalny, ya fada ta shafinsa na Tweeter cewa, an sako shi da safiyar jiya Lahadi
'Yan mintoci da isarsa dandalin zanga zangar a rana r Asabar 'Yansanda suka kama Navalny tareda wani amininsa Nikolai Lyaskin
'Yansanda dauke da kulakai da wadanda suke sanye da kayan sarki, suka yi ta kutsawa cikin gungun 'yan zang-zangar galibin su matasa 'yan kasar ta Rasha suna ta kama su
Shugaban kasar Iran Hassan Rouhani ya fada jiya Lahadi cewa, idan Amurka ta janye daga yarjejeniyar da kasar ta kull da manyan kasashen duniya, hukumomin Amurka a Washington za su yi da-na-sani
A jwabinda ta talabijin, shugaba Rouhani yace, "Idan Amurka ta fita daga wannan yarjejeniyar, ba da jumawa ba za su yi cizon yatsa irin wadda ba su taba yi ko gani ba a tarihi
Shugaban Amurka Donald Trump, yace daga yanzu zuwa 12 ga wannan wata zai yanke shawara ko ya janye Washington daga daidaiton, ko kuma ya ci gaba da mutunta ta
Ministan harkokin wajen Farisan, Mohamed Javad Zarif, ya fada ranar Alhamis cewa, Iran, ba zata sake yin wata shawara dangane da yarjejeniyar data kulla da manyan kasashen duniya a shekara ta 2015 kan shirin Nukiliyar tan ba
Mutanen kasar Lebanon mai fama da takaddamar bangarori na kan kada kuri'a a zaben Majalisar Dokokin kasar
Yau Lahadi ana zaben Majalisar Dokoki a kasar Lebanon, a karon farko cikin shekaru 9
A baya an jinkirta zaben sau da yawa saboda yanayin tsaro
Takarar an fi yinta ne tsakanin gamayyar jam’iyyu da ke karkashin jagorancin Firaminista Saad Hariri da ke samun goyon bayan kasashen yammacin duniya da kuma kungiyar Hezbollah mai samun goyon bayan kasar Iran
Mata 86 ne ke takarar kujeru a Majalisar Dokokin Lebanon mai kujeru 128, wadda ta rabu daidai tsakanin Musulmi da Kirista
An girke jami’an tsaro a tasoshin zaben da ake yi yau Lahadi
Ana kyautata zaton sai bayan wasu ‘yan kwanaki a samu sakamakon zaben a hukumance
A cigaba da takaddamar da ake yi kan yarjajjeniyar nukiliyar da aka cimma tsakanin Iran da manyan kasashen duniya, Iran ta ce muddun Amurka ta yi watsi da yarjajjeniyar, ita ma za ta wancakalar da ita
Shugaban Iran, a yau dinnan Lahadi, ya ce muddun Amurka ta janye daga yarjejjeniyar nukiliyar da aka cimma tsakaninta da manyan kasashen duniya, labudda Amurka za ta yi dana-sani
Hassan Rouhani ya fada a wani jawabinsa da aka yada ta gidan talabijin cewa, “Idan Amurka ta janye daga yarjajjeniyar ta nukiliya, ba da jimawa ba za ku ga cewa ta yi wani irin da na sanin da ba ta taba yi ba a tarihi
Shugaban Amurka Donald Trump ya ce zai yanke shawara zuwa ran 12 ga watan Mayu kan ko Amurka za ta cigaba da mutunta yarjajjeniyar ta nukiliya ko a’a
Trump dai ya ce zai fice daga yarjajjeniyar idan ba a yi wasu gyare-gyare ba, ciki har da wani tanaji na takaita shirin makami mai linzami na Iran, wanda Iran ta ce saboda kariya da kuma tauna tsakuwa ta ke yinsa
Hasali ma Ministan Harkokin Wajen Iran, ranar Alhamis ya ce Iran ba za ta yadda da yin wani kwaskwarima ga yarjajjeniyar da ta cimma da manyan kasashen duniya ba
Macron ya kai ziyara yankin ne dake kudancin tekun Pacific mai jama'a 270,000 dake shirin ballewa daga ikon Faransa a zaben raba gardama cikin watan Nuwamban bana
Shugaban kasar Faransa Emmanuel Macron,ranar Asabar, ya amince da matsaloli dake tattare da "mulkin mallaka
" Ya furta haka ne Asabar, yayinda ya kai ziyara yankin ko kasar da ake kira New Caledonia, a dai dai kuma lokcinda yankin dake kudancin tekun Pacific, yake shirin kada kuri'ar ballewa daga Faransa
A karshen ziyararsa ta kwanaki uku, a Macron, yace Faransa, ba zata ci gaba zama yadda take ba idan yankin ya balle, sai dai yayi taka tsan-tsan na fitowa fili yayi kamfen na neman yankin su kada kuri'ar ci gaba da zama karkashin ikon Faransa
Yankin dake gabashin Australia, yana da mutane da yawan su ya kai kusan dubu metan da saba'in, cikin su harda 'yan asalin yankin da ake kira kanaks,wadda yawansu ya kai kashi 40 cikin dari
Tuni dai yankin yake cin kwariya-kwariyar gashin kai, amma yana daga cikin muhimman wurare dake karkashin iko ko mallakar faransa, kama daga yankin Caribbean har zuwa yankin tekun India, da kuma sassa dake gabashin gabar ruwan a Canada
Shugaba Macron, ya karrama 'yan kabilar ta Kanak su 19 masu gwagwarmayar neman 'yanci da aka kashe shekaru 30 da suka wuce, bayanda suka yi garkuwa da 'Yansanda a wani kogo a tsibirin da ake kira Ouvea yankin
Haka nan an kashe sojoji hudu a arangamar
A wata dabara ta kauce ma amfani da dalar Amurka kulluyaumin a lokacin hada-hadar cinakayya, kasashen China da Najeriya sun cimma yarjajjeniyar musanyar dalar Amurka da dama tsakaninsu
Babban Bankin Najeriya da Bankin Al’umma na kasar China, sun cimma wata yarjajjeniya ta musayar takardun kudin da su ka kai dalar Amurka biliyan 2
5, saboda su rage dogaro ga dalar Amurka a yayin cinakayyarsu ta bai daya
Gwamnan Babban Bakin Najeriya Godwin Emefiele ne ya jagoranci jami’an Najeriya, a yayin da shi kuma Gwamnan Bankin Al’umma na kasar China, Yi Gang, ya jagoranci tawagar China a hidimar rattaba hannu kan yarjajjeniyar a birnin Beijing a makon jiya
Manufar wannan yarjejeniyar ita ce samar da isassun takardun kudaden hada-hada ga kamfanoni da masana’antun Najeriya da China da kuma rage wahalar da su kan fuskanta yayin neman takardun kudi na dabam
Wannan yarjejeniyar, wacce ta musanyar takardun kudade ce kawai, za ta saukaka samun takardar kudi ta Naira ga ‘yan China masu masana’antu da ke bukatar sayo kayan sarrafawa daga Najeriya, ta yadda za su rika samun Nairar daga bankunan kasar China su biya kudaden kayan da su ka sayo
Dan jaridar da yayi fice a 2008 saboda jifar shugaban Amurka a lokacin George Bush da takalama, yana takarar kujerar majalisar dokokin kasar a zaben da za'a yi ranar 12 ga watan nan
A Iraqi, dan jaridar kasar da ayi suna a 2008 saboda jifar shugaban Amurka George Bush da yayi da takalman sa, ya shiga siyasa harma yana takara
Da yake magana da manema labarai a jiya Jumma'a lokacin da yake yakin neman zabe kujera a majalisar dokokin kasar, Muntadhar al-Zeidi, yace yana son Amurka ta nemi gafara saboda yaki data kaiwa kasar ta Iraqi, kuma ta biya diyya ga iyalan da yaki ya rutsa da sauran wadanda lamarin ya shafa
A shafin yakin neman zabensa a dandalin Face book, akwai fefen vidiyon lokacinda yake wurgin shugaban na Amurka da takalama
Daga bisani ne jami'an tsaro suka tasamma masa, aka yanke masa hukuncin daurin shekaru 3 a gidan yari, yayi zaman sarka na watanni tara, daga nan sai ya koma birnin Beiruit a Lebanon, da kuma turai
Kodashke sai a kwananan ya koma kasar su, jifar shugaban na Amurka yasa ya sami sanuwa a kasar su ta Iraqi, da kuma a aduk fadin kasashen larabawa
An tsaida 12 ga watan nan ranar zabe a Iraqi
India da Pakistan kasashe biyu a yankin Asiya da suka mallaki makaman nukiliya da kuma suke gaba da juna har ma sun sha gwabza yaki, zasu yi atisayin soji na hadin gwuiwa
Yanzu haka dai a wani mataki na ba saban ba ko kuma matakin da ba’a taba gani ba, Kasashen yankin kudancin Asiya biyu masu karfin makaman nukiliya kasar India da Pakistan zasu fara wani atisayen soja na hadin gwiwa
A cikinmakon data gabata ne ministan tsaron India,Nirmala Sitharaman ya tabbatar da cewa India zata bi sahun atisayen yaki da da ‘yan taadda ita da kasar Pakistan
Sai dai wannan shine karo na farko da za aga kasahen biyu da aka rabu tun a shekarar 1947, sun yarda da juna kuma harma zasu yi wani abu wuri guda karkashin kungiyar kasashen dake yankin kudancin Asiya a Karkashin kulawar Rasha kumaa cikin watan Agustta ne za ayi wannan atisayen
Ita dai wannan kungiyar ta tattalin arziki da tsaro da bunkaa demokaradiyya an samar da it ace a Shanghai na kasar China a shekar 2011, kuma kasashen da sukecikn ta sun hada da China,India,Kazakhastan,Pakistan,Russia,Tajikistan sai kuma Uzbekistan
Pakistan ta musanta batun tattaunawar sirri domin mikawa Amurka Afridi, liktan da ya taimaka wajen kashe Osama Bin Laden
Kasar Pakistan ta karyata wani rahoton da aka yayata jiya Alhamis da ke cewa wai kasart tana wata tattaunawar sirri domi ta mika wani likitan da yanzu haka yake hannu wanda shune ya taimakawa hukumar liken asirin kasar Amurka CIA ta samu nasarar kaiwa ga shugaban Al’kaida Osama Bin Laden sumame a shekarar 2011 kuma harma ta kashe shi
Shakil Afridi dai shine likitan nan dan kasar Pakistan da ya jagoranci wani kanfen din karya na bada rigakafin cutar hanta inda ya samu kwayayen halitta na gado na iyalan gidan Bin Laden
Wannan yunkurin ne ya taimaka ma sojojin kasar Amurka samun damar datse shugaban ‘yan ta’addan a garin Abbottabad dake tsakiyar kasar ta Pakistan
Sai dai kwanaki kadan da aukuwar haka ne aka kame Afridi,bayan labarin ya bazu cikin duniya na irin rawar da ya taka na samamen da sojojin Amurka suka kai, abinda mahukuntar kasarPakistan suka yi ALLAH waddarai dashi suna cewa wannan ya karya diyaucin sun a kasa cikakkiya mai ‘yancin ci gashin kai
Sai dai an gurfanad da wanna likitan gaban sharia kuma aka yanke masa hukuncin daurin shekaru 23 na yi wadan taadda magani tare dataimaka masa da kudi a wata gunduma dake bakin iyakar kasar Afghanistan
Sai dai mai Magana da yawun maaikatar harkoki kasashen waje Mohammed Faisal ya fada a wurin taron manema labarai cewa ba wata yarjejeniya tsakanin Pakistan da Amurka akan wannan batu
Wani rahoto da aka fitar na shekara da kungiyar yan jarida ta Reporters without boarders ta wallafa, na nuni da cewa cin zarafin yan jarida da ake yi na cigaba da karuwa, ba kawai a kasashen da ake mulkin mallaka ba
Yayin da duniya ke bikin ranar yancin yan jarida yau, yan jaridu a fadin duniya na fuskantar barazanar kuntatatawa, kame, wasu ma har ya kai a kashe su saboda aikin su kawai
Yayinda jerin kasashen da suka fi takunkunmi bai sauya ba, sabbin barazana kan yan jaridu na kara fitowa daga abokan tarrayar su
Kungiyoyin kare yancin sun ce yancin yan jarida na kara shiga hadari, a maimakon ingantuwa
Amurka ta koma matsayi na 45 a jerin
kungiyar RSF ta kira Donald Trump ''mai yawan son cin zalin yan jarida'' wanda ya sha kiran yan jarida makiyan al'umma
Kungiyar ta ce kamen yan jarida ya karu a shekara da ta gabata
Muna ganin alakar cin zarafin ta baka kan yan jarida daga shugaban da cin zarafi a fili a anan
Amma muna ganin tasirin da hakan ke da shi a fadin duniya kan battuwan da ya shafi yancin aikin jarida
Bisa ga cewar Freedom house, yancin aikin jarida a duniya yayi kasa sosai a shekaru 13
Kashi 13 cikin 100 ne kawai ke jin dadin aikin jarida
Bayan shekaru 60 da suka yi suna fafutikar neman kafa wata kasa daban daga Spain 'yan kungiyar awaren Basque ta ETA sun wargaje fafutikarsu sun kuma nemi gafara
Kungiyar yan awaren Basque ta ETA a hukumance ta wargaje bayan shekaru 60 kuma ta yi watsi da fafitukar neman a kafa kasar Basque a Arewacin kasar Spain da kuma kudancin Faransa
Wata jaridar Spain ta El Diario ce ta buga wata wasikar ragowar shugabannin kungiyar ETA a kan shafinta na yanar gizo
Wasikar tana cewar, kungiyar ETA ta ayyana kawo karshen ayyukanta na shekaru da sauran kungiyoyi, ta kuma kawo karshen tafiyarta, ETA ta wargaje kwata kwata ta kuma ayyana kawo karshen harkokin siyasarta
Sai dai wasikar tace fada tsakanin kasar Basque da Spain da kuma Faransa zai ci gaba
Ministan harkokin cikin gidan Spain Juan Ignacio Zoido yace gwamnati zata ci gaba da farautar wadanda ta kira yan ta’addar Basque
Yace ba zasu samu abin da zai basu damar ayyana abin da suka kira shirin wargazawa ba
A wani labari mai bayar da mamaki, hukumar lafiya ta duniya (WHO) ta ce anfi samun illar gurbatacciyar iska a gida fiye ma da masana'antu da zirga-zirgar motoci
Hukumar Lafiya Ta Duniya (WHO) ta ce cikin mutane 10, guda 9 na shakar gurbatacciyar iska, kuma gurbatacciyar iska ta cikin gida, wadda ba a cika ganewa ba, ita ce ta fi illa
Rahoton na baya-bayan nan na WHO ya ce gurbaciwar iska na kashe mutane miliyan 7 a kowace shekara, kuma al'ummomin da ke fama da matsatsi a Afurka da Asiya sun fi cutuwa
"Wannan babbar matsala ce da ba za a lamunta da ita ba," a cewar jami'ar hukumar ta WHO Dr
Gurbatacciyar iska, a cikin gida ko waje, duk kan kai ga bugun zuciya ko cutar zuciya ko cutar huhu da kuma muguwar cutar nan ta numfashi wato asthma
A yayin da akasarin mutane su ka fi danganta gurbacewar iska da tururi da hayakin da ke fitowa daga masana'antu da motoci, rahoton na WHO ya nuna cewa gurbacewar iskar cikin gida na sanadin mutuwar mutane wajen miliyan 4 a duk shekara
Tawagar Majalisar Dinkin Duniya dake ziyara a kasar Myanmar ta ce wajibi ne a aiwatar da binciken kwakwaf akan ayyukan ashshan da aka aikata a kasar inda aka ci zarafin kabilar Rohingya aka tilasta masu ficewa daga jihar Rakinde bayan an kashe dubbansu
Wata babbar tawagar Majalisar Dinkin Duniya, MDD ta fada a jiya Talata cewa wajibi ne, a gudanar da binciken kwa-kwaf akan ayyukan ashshan da ake aikatawa kan ‘yan kabilar Rohingya na kasar Myammar
Wakilan kwamitin sulhu na MDD wanda shine tawaga mafi girma da tasiri ya kai ziyara a jihar Rakine dake kasar ta Burma tun a cikin watan Agusta, lokacin da rikicin da akeyi a kasar ya tilasta musulmai har sama da dubu dari 7 barin muhallan su zuwa makwabciyar kasar Bangladesh
Sai dai Amurka da MDD sun kira wannan danyen aikin da akeyi kan jinsin ‘yan Rohingya wani yunkurin kakkabe su daga doron kasa
Jakadun da suka kai wannan ziyarar sun gana manyan jami’an gwamnatin kasar ta Burma ciki ko harda shugaba Aung San Suu Kyi, da babban hafsan sojankasar Janar Min Aung Hlaing
Sun tattaune kuma domin samun tabbacin cewa idan ‘yan kaar dake gudunhijira sun dawo kasar sub a zasu sakehuskantar wata barazana ba
Jakadun dai sun bukaci jami’an gwamnatin ta Burma dasu sa hannu akan wata yarjejeniyar fahintar juna tsakanin su da MDD domin tabbatar da ayyukan sake dawo da ‘yan gudun hijiran ba tare da tsangwama ba, kuma domin kashin kansu kana cikin mutunci
Kawayen Amurka a kasashen Turai basu amince da bayanan da Firayim Ministan Israila Benjamen Netanyahu ya gabatar ba akan shirin nukiliyar Iran inda ya nuna kasar ta Iran ta yi karya tare da yaudarar kasashen duniya akan lamarin
Kawayen Amurka a kasashen Turai sun cimma matsaya mabanbanta da Amurka akan bayanin da Prime Ministan Israila Benjamin Netenyahu ya gabatar, akan dalilin da ya bayar cewa kasar Iran ta shirga karya game da shirin ta na Makakan Nukiliya
Shugaban na Israila ya danganta zargin nasa ne akan wani kundi mai shafuka dubu 55 da faifan CD har 183 dake kunshe da bayanan sirri da hukumar tattara bayanan sirri ta kasar sa ta samu daga wani wuri a babban birnin kasar Iran ,Tehran
Yanzu haka dai Ministan harkokin wajen Birtaniya Boris Johnson ya bi sahun takwarorin sa na kasashen Turai a jiya Talata, inda yake kare yarjejeniyar da aka cimma a shekarar 2015 da kasar ta Iran, wanda yanzu ya rage wa shugaba Trump ya yanke shawara daga nan zuwa sha biyu ga wannan watan na kodai ya sabunta wannan yarjejeniyar ko kuma ya yi watsi da ita
Masana harkokin demokaradiyya da shugabanci a Najeriya na ci gaba da fashin baki dangane da yadda ya kamata alaka ta kasance tsakanin dattawa a kasar da suka kwashe shekaru da dama suna rike da madafun iko a matakai daban daban
Tun ba yanzu banagrorin biyu ke zargin juna, yayin da matasan ke korafin cewa, dattawan sunyi babakere akan madafun mulki, su kuwa dattawan na cewa ne, matasan sun fiye ci da zuci
Wannan ta sanya har-ma wasu daga cikin ‘yan najeriya ke ganin ya kamata matasan suyi taron dangi domin kwace madafun mulkin daga tsaffin, ganin cewa, zabukan badi na karatowa
Dr Sa’idu Ahmad Dukawa masanin kimiyyar siyasa a Jami’ar Bayero Kano yayi fashin baki
Yace masana sun fadi cewa shugaba na koli kada ya gaza shekara 50, amman wadansu basu ambaci shekaru ba sai dai kuma wajibi ne shugaba ya koshi da ilimi da sanin aladar al’umma, ya kamata a tafi da tsarin siyasa da dattijai domin tsawatarwa da matasa da zasu goge su karbi matsayin dattawan a gaba
Umar Liman Danfulani guda cikin matasan Jam’iyyar PRP a zamanin Jamhuriya ta 2 a Najeriya wanda ke ci gaba da bibiyar lamuran siyasa da shugabanci na cewa
Matasa suna da yarinta don haka mulki bai kamace su ba
To amma duk da haka, Abubakar S
Umar yace akwai matasa masu kwazo, sai dai dattawan ne ke dakile musu karsashi inda yace akwai wadanda zasu iya yin mulki amman iyayaen gidan su baza su barsu suyi abinda suke so ba
Dokar karfafawa matasa gwiwar tsayawa zabe na cikin dokoki 12 da majalisar dokokin najeriya ta mikawa shugaba Buhari domin ya rattaba musu hannu
Kotun kuma ta ce ya kamata a samar da manyan kotuna da su ka yi tanade-tanade don yara
Kotun kolin kasar India ta ba manyan kotunan kasar umurnin gudanar da bincike cikin sauri akan fyaden yara, a daidai lokacin da jama’a ke nuna fushinsu akan fyade da kashe-kashen yara mata da kuma wasu hare-haren akan yara kanana da aka yi kwanan nan
Babban alkalin kotun kolin kasar, Dipak Misra, ya bada umurnin a kafa kwamiti na binciken gaggwa don binciken kararraki cikin sauri, kuma a wasu kotuna na musamman za a yanke hukuncin
Yayinda rikicin siyasa a India ya yi kamari akan yawan fyade da kisan yara kanana, a watan da ya gabata, gwamnatin kasar ta amince da hukuncin kisa akan duk wadanda aka samu da laifin yiwa yara ‘yan kasa da shekaru 12 fyade
Jami’an koriya ta kudu sun fada ranar Lahadi cewa Kim ya shirya zai gayyaci kwararru, da ‘yan jarida daga koriya ta kudu da Amurka don su kasance wurin a lokacin da za a rufe cibiyar
Shugaban koriya ta kudu Moon Jae-in ya bukaci Majalisar Dinkin Duniya ta sa ido a lokacin da koriya ta arewa ke rufe cibiyar gwajin makaman nukiliyarta dake Punggye-ri
Wani mai magana da yawun Moon ya fada yau Talata cewa shugaban ya bayyana hakan ne a lokacin da yake magana ta wayar tarho da babban sakataren Majalisar Dinkin Duniya Antonio Guterres
Shugaban koriya ta arewa Kim Jong Un ya yi alkawarin rufe cibiyar a karshen watan nan na Mayu
Wannan cigaba da aka samu na zaman wani bangaren matakan diflomasiyya da suka hada da wani babban taro da aka yi tsakanin Moon da Kim da kuma shirin ganawar da ake yi tsakanin Kim da Donald Trump
Amma fadar shugaban Amurka ta ce ta ba mashawartan kasar karin kwanaki 30 su nemi yarjejeniyar da za a iya cimmawa
Shugaban Amurka Donald Trump ya kara tsawon wa’adin jinkirta harajinsa akan karafuna da dalma da ake shigowa da su daga kasashen Turai, irinsu Canada, da Mexico, har zuwa akalla wata daya
Dama yau Talata ne shirin jinkirta harajin na dan wani lokaci akan kasashen na Turai, wanda tuni ya fara aiki kan China da Japan da Rasha, zai kare
Hukumar tarayyar Turai ta yi Allah wadai da jinkirta harajin na dan wani lokaci kawai, a wata sanarwa da ta fitar yau Talata, ta na mai cewa tarayyar Turai ta so ne a tattauna batun, kuma ba za ta hau teburin shawara ba da barazana
Shugaba Trump ya kira shirin harajin “batun tsaron kasa” saboda yadda yawan kayayyakin wasu kasashe suka sa kayayyakin Amurka da ake kaiwa ketare yin tsada, kuma ba a bukatarsu sosai a kasuwannin duniya
A wata sanarwa da aka fitar, Muryar Amurka ta bayyana bakin cikinta game da mutuwar wasu 'yan jarida na gidan radiyon RFE a birnin Kabul
Wasu tagwayen hare-haren kunar bakin wake a Kabul, babban birnin kasar Afghanistan, sun yi sanadiyar mutuwar akalla mutane 26, ciki har da ‘yan jarida 9
Wasu su 50 kuma sun jikkata, ciki har da ‘yan jarida 5
Kungiyar ISIS, ta kamfanin dillancin labaranta, ta dauki alhakin kai harin, mafi muni da aka taba gani akan ‘yan jarida a Afghanistan
Hukumar da ke sa ido akan ‘yan jarida a Afghanistan da ake kira AJSC a takaice, a yayin da ta ke tabbatar da mummunan harin da ya shafi ‘yan jarida, ta yi Allah wadai da harin da kakkausan lafazi
Wasu mata biyu ‘yan jarida, ciki har da Maharram Durrani daga RFE/RL, na daga cikin wadanda su ka mutu
Kamfanin dillancin labaran Faransa na AFP ya tabbatar da mutuwar babban mai daukar masu hotuna a Kabul, Shah Marai
Wasu ma’aikatan RFE guda biyu, Abdullah Hananzai da Abawoon Kakar, na cikin wadanda suka mutu
Hukumomin Afghanistan da wadanda su ka shaida lamarin sun ce an fara harin ne da sassafe, yayinda mutane ke yawan zirga-zirga, a lokacin ne wani dan kunar bakin wake akan babur ya tada nakiyarsa a kusa da ofishin leken asirin kasar
Babu wasu hujjoji da ke nuna cewa Iran ta cigaba da yinkurin kera makaman nukiliya bayan shekarar 2009
Hukumar Majalisar Dinkin Duniya da ke sa ido akan makaman nukiliya ta ja hankalin duniya yau Talata akan wani rahoto da daraktanta ya gabatar a shekarar 2015, wanda ya nuna cewa babu wasu kwararan alamu da ke nuna cewa Iran na wasu take-take da ke da alaka da kera makaman nukiliya bayan shekarar 2009
Rahoton, wanda shugaban hukumar ta makamashin ‘Atom’ ta kasa-da-kasa da ake kira IAEA a takaice, Yukiya Amano ya gabatar, ya kawo karshen binciken da aka kwashe fiye da shekaru 10 ana yi game da zarge-zargen cewa Iran ta yi yinkurin kera makaman nukiliya, abinda Iran din ta sha musantawa
Rufe binciken na zaman wani bangaren yarjejeniyar da Iran ta cimma da Amurka, da Burtaniyya, da China, da Faransa, da Rasha, da Jamus na takaita shirin nukiliyarta saboda ta sami sassaucin takunkumi
Amana ya lura cewa Iran ta yi wasu ayyuka da ke da alaka da kera wasu abubuwa masu fashewa da karfin nukiliya, kafin shekarar 2003
Amma wadannan ayyukan ba su wuce nazarin kimiyya ba da kuma samun kwarewar fasaha
Tawagar Majalisar Dinkin Duniya dake binciken zargin take hakkin bil Adama a kasar Myanmar ya gana da shugabar kasar Aung San Suu Kyi saboda dubban mutane ne suke gudun hijira a kasar Bangladesh daga Myanmar din
Wakilan tawagar Majalisar Dinkin Duniya, MDD dake binciken take hakkokin bil adama a Myammar sun gana da shugaban kasar Aung San Suu Kyi, biyo bayan ziyarar da suka kai a Bangladesh, inda yan gudun hijira dubu dari bakwai da suka arcewa tashin hankali a jihar Rakhine na Myanmar ke zaune
A jiya Litinin tawagar kwamitin sulhun MDD mai wakilai 15 ta gana da Aung San Suu Kyi da kwamandan sojoji Senior General Min Aung Hlaing a birnin Naypyitaw
A yau Talata ne tagawar zata je jihar Rakhine inda ake tashin hankali, domin ta ga abin da ke faruwa bayan matakan murkushe mazauna yankin da sojoji suka fara tun cikin watan Agustan bara, kana su ga irin shirin da kasar take yi ta dawo da yan gudun hijira da galibinsu yan kabilar Rohingya marasa rinjayi ne
An ki baiwa yan Rohingya yancin zama yan kasa, duk da cewar yawancin iyalansu sun zauna Myammar karnoni da dama
'Yan gudun hijirar sun tserewa tarzomar da ake yi ne a jahar Rakhine, lamarin da MDD ta kira bisa dukkan alamu kisan kiyashi ne
Shugaban Amurka ya yi barazanar rufe gwamnati idan majalisa bata bashi kudin isasshen kudin gina katanga ba akan iyaka da kasar Mexico a kasafin kudin Satumba lamarin da masu kula da alamuran siyasa suka ce 'yan jam'iyyarsa ba zasu lamunta da yunkurin ba
Shugaban Amurka Doanld Trump yayi barazanar zai daukar matakai da zasu kai ga rufe ko dakatar da aiyukan gwamnati a wani lokacin nan gaba a banan nan, idan majalisar dokokin Amurka bata amince da isassun kudi domin tsaro akan iyaka ba, ciki harda kudi domin gina katanga kan iyakar Amurka da Mexico
A watan jiya ne dai shugaba Trump ya sanya hanu kan kasafin kudi dala triliyan daya da milyan dubu dari uku wadda za su yi aiki har zuwa watan Satumba karshen shekarar kudi a Amurka
Da yake magana a wani gangamin yakin neman zabe a garin Washington a jahar Michigan, Mr
Trump yace, a ranar 28 ga watan na Satumba wakilan majalisa zasu kada kuri'a kan sabon kasafin kudi, kuma idan basu ware kaso domin aikin ginin katangar ba, ba zai sanya hanu akai ba
Amma sai ta yiwu 'yan uwansa a siyasance na jam'iyyar Republican, ba za su goyi bayansa ba, idan yayi kokarin dakatar da aiyukan gwamnati gabannin zaben rabin wa'adi da za'a yi cikin watan Nuwamban na bana ba
Kotun dake shari'ar lamuran ta'addanci a Baghdad ta yankewa wasu mata 'yan asalin Rasha su 19 hukumcin daurin rai da rai saboda shiga kungiyar ISIS kazalika ta daure wasu daga kasashen yankin tsohuwar tarayyar Rasha ranar Lahadi akan laifin
A Iraqi, wata kotun kasar ta yanke wa wasu mata 'yan kasar Rasha su 19 daurin rai da rai saboda an same su da laifin shiga kungiyar ISIS
Babbar kotu, wacce take shari'ar ta'addanci a Bagadaza,ta kuma yanke wasu mata su shida 'yan Azerbaijan, da wasu mata su hudu daga Tajikistan hukuncin na daurin rai-rai a jiya Lahadi kan wannan zargi na shiga kungiyar ta'addancin
Galibin matan sun fadawa kotun cewa, mayakan ISIS ne suka kawo su Iraqi daga Turkiyya ba tareda amincewar su ba
Tun a farkon watan nan, a ma'aikatar harkokin wajen Rasha tace akwai akalla mata masu magana da harshen Rasha da adadin su ya kama daga 50-70 wadanda ake rike da su a Iraqi, tareda 'yayan su su-fiye da dari daya
A wani al'amari mai ban mamaki, Shugaban Koriya Ta Arewa ya mika kai ga Amurka, ya na mai tabbatar da cewa zai rufe tasoshin nukiliyar kasar kuma zai gayyaci kwarru da 'yan jaridan Amurka da Koriya Ta Kudu su shaidi rufewar
Shugaban Koriya Ta Arewa Kim Jong Un na shirin gayyatar kwararru da ‘yan jarida daga Koriya Ta Kudu da Amurka don su zama shaida a lokacin da Koriya Ta Arewa za ta rufe tasoshin gwaje-gwajen nukiliyarta a watan Mayu, abin da jami’an Kaoriya Ta Kudu su ka fada kenan a yau dinnan Lahadi
Sakataren Yada Labaran Shugaban Koriya Ta Kudu Yoon Young-chan, ya kuma ruwaito Kim na cewa, “Duk da yake dama can Amurka ta tsani Koriya Ta Arewa, da zarar mun fara tattaunawa za ta gane cewa ni ba irin mutumin da zai yi amfani da makamin nukiliya ba ne akan Koriya Ta Kudu ko kuma Amurka a ketaren Pacific
Kim ya kuma yi alkawarin canza agogon Koriya Ta Arewa ta wajen kara shi da minti 30, ta yadda zai daidaita da na Koriya Ta Kudu
Shugaban Amurka Donald Trump ya nuna kwarin gwiwa kan ganawar da aka shirya zai yi da Kim, bayan tattaunawar da su ka yi da shi da Shugaban Koriya Ta Kudu Moon Jae-in da Firaministan Japan Shinzo Abe
A wani abu mai kama da almara, ana ta ganin alamar yiwuwar a samu zaman lafiya mai dorewa a yankin ruwan Koriya
Masu fada a ji a Amurka na dada nuna kwarin gwiwar cewa zaman doya da manjar da aka shafe shekaru gommai ana yi a yankin ruwan Koriya na dosar zuwa karshe fiye da yadda aka taba gani
“Ba na jin wargi ya ke yi, sam ba na jin wargi yak e yi,” abin da Shugaban Amurka Donald Trump ya fada kenan a Fadar Shugaban kasa ta White House, lokacin da aka masa tambaya jiya Jumma’a kan Shugaban Koriya Ta Arewa Kim Jong Un da kuma ganawar da ake kyautata zaton za su yi
“Ba a taba samun irin wannan cigaba a batun ba,” a cewar Trump, yayin da ya ke tsaye ganga da Shugabar Jamus Angela Merkel
Trump ya kara da cewa Amurka za ta tsai da lokacin ganawar ba da dadewa ba, to amma bai fayyace ba, ya kara da cewa jami’an gwamnati na nazarin wurare biyu zuwa uku da za a yi taron da ake dokin ya faru tsakaninsa da Shugaban Koriya Ta Arewa Kim Jong Un zuwa karshen watan Mayu ko kuma a farko-farkon watan Yuni
Tun da farko a jiya Jumma’a Kim ya kasance Shugaban Koriya Ta Arewa na farko da ya taba taka kasar Koriya Ta Kudu, bayan da ya ketara kan iyaka ya sha hannu da Shugaban Koriya Ta Kudu Moon Jae-in
Hukumomin kasar sun bada wa'adi zuwa 10 ga watan Mayu mai zuwa su gabatarwa hukumomi takardun shaidar mallakar gidajen, ko kuma su rasa su
A Syria, gwamnatin kasar ta shirya zata kwace gidajen miliyoyin 'yan kasar wadanda suka tsere daga muhallan su, idan basu dawo suka nuna takardun shaidar mallakar wadannan gidajen ba
Karkashin dokar da aka bullo da ita cikin watan nan, 'yan kasar milyan 6 wadanda suka gudu domin kaucewa yakin da ake yi, da kuma wasu milyan bakwai (7) wadanda aka raba da muhallan su zuwa wasu sassan kasar, an basu wa'adin zuwa 10 ga watan Mayu mai zuwa, suyi rijistar gidajen su, ko kuma su rasa su
Sauran fulotan, gwamnati zata yi gwanjon su karkashin dokar da aka kira doka lamba 10
Ana jin msu zuba jari karkashin mabiya akida ko masahabar Alwite tsiraru a Syrian akidar da shugaba Bashar al-Assad yake bi, sune zasu tafka dan karen riba karkashin wannan shiri
Har yanzu Amurka ba ta da wani shirin ficewa da daga yarjejeniyar Nukiliyar Iran ta 2015
Sakataren tsaron Amurka Jim Mattis ya ce babu wata shawara da Amurka ta yanke akan janye hannunta a yarjejenira shirin Nukiliyar Iran ta shekarar 2015, amma Amurka tana aiki da kawayenta na Turai domin ganin ko akwai abin da za a yi domin inganta yarjejeniyar
Ya bayyana cewa Amurka ta gane cewa, yarjejeniyar bata da wani tasiri akan makamai
Shugaban kasar Faransa Emmanuel Macron, wanda ya kammala ziyara a Amurka cikin makon nan ya bayyana cewa, yayi imanin shugaban Amurka Donald Trump, zai fidda Amurka daga cikin yarjejeniyar
An ba Shugaba Trump, zuwa ranar 15 ga watan Mayu, ya tsayar da shawara akan ko zai sake kakaba wani takunkumin tattalin arziki da kasar ta cire akan Iran, a nata bangaren kuma ta amince da daina ayyukanka na Nukiliya
Sanadiyar wasu matsaloli da suka hada da rashin aikin yi da rashin abinci a Zirin Gaza tawagar Majalisar Dinkin Duniya tayi gargadin kada a bar zirin hakan nan hankade domin a gujewa barkewar rikici
Tawagar Majalisar Dinkin Duniya, MDD dake aikin wanzar da zaman lafiya a gabas ta tsakiya, tayi gargadi a jiya alhamis cewa muddin aka bar zirin gaza haka nan hankade to rikici na iya ballewa don haka akwai bukatar kar a barshi a bude
‘’Ba shakka zirin na gaza yana kan hanyar shiga matsala, domin yanzu haka da muke magana sakamakon matsin lamba akan abubuwan dake da nasaba fashewa, hadi da rasahin samun ayyukan jin kai da suka dace, da rashin tsaro hadida al’amurran dake da alaka da siyasa” saka haddasa hakan inji
Sakataren kwamitin sulhu na MDD Nickkolay Mladenov ne yake wannan kalamin sailin da yake wa taron wata-wata na kwamitin bayani akan rikicin Palestine da Israela
Yace idan wani rikici tsakanin Hamass da Israela ya sake barkewa ba shakka hakan zai kawo mummunar koma baya ga Falesdinawan dake zirin Gaza, Yace Amurka ta jima da daukar Hammas a matsayin ‘yan taadda das uka jima suna taadanci a yankin na zirin Gaza, domin Falesdinawa da suka haura miliyan 2 suke zaune a Gazan cikin mummunar yanayin talauci
Gaza dai ta jima tana fama da rikici iri daban-daban har sau hudu a cikin shekaru 12
Zaman tankiyar da kasashen kawancen NATO da Rasha su keyi ya sa ministocin harkokin wajen kasashen yin taro na musamman akan kasar ta Rasha a birnin Brussels yau
Ministocin harkokin kasashen waje na Kungiyar Tsaro ta NATO zasu gudanar da wani taro yau juma’a a Brussel, kuma zaman tankiyar da akeyi da Rasha shine babban agendar taron
Babban taron ko ya biyo bayan makonni ne da kasashen yammaci Turai suka yi suna zargin kasar ta Rasha da laifin anfani da guba wajen kashe wani tsohon mai liken asiri dake zaune a Birtaniya
Haka kuma an samu Karin zaman na dar-dar da kasar taxRashalokacin da kawar ta Rasha, Syria ita ma akayi zargin ta kai hari da makami mai guba, wannan yasa Amurka Faransa da Birtaniya suka kai mata hari,sai dai wannan harin, ba kungiyar ta NATO ce ta shirya ba, shi illa kawai ta bada goyon bayan ta
Taron na yau Jumaa dai shine zai zama irin san a karshe ababban gininna kungiyar dake Brussel kafin kungiyar da daukacin maaikatan ta su 29 da jakadun kasashen dake cikin kungiyar su koma cikin katafaren ginin nan da aka gina akan kudi har dala biliyan daya da rabi, A cikin watan yuni ne dai zasu koma cikn wannan sabon ginin
Sakatare Janar na Kungiyar Jen Stoltenberg, ya fada jiya alhamis cewa har yanzu dai babban kalubale taron zai fuskanta shine abinda ya kira mummunar tabioi irin na kasar ta Rasha
Tsohon shugaban ma’aikatar kare muhallin Amurka Scott Pruitt zai fuskanci tambayoyi daga majalisa a yau Alhamis bisa zargin almubazzaranci da saba ka'idar aiki a lokacin da yake bakin aiki
Pruitt zai bayyana gaban kwamittoci biyu na majalisar wakilai domin yin bayani kan kasafin kudin ma'aikatar, sai dai 'yan majalisar dokoki zasu tambaye shi akan yadda ya kashe kudin kan tafiye tafiyen da yayi a jirgin sama, a kujerun kawa, da jami'an tsaron shi, da kuma dakin da ya kama haya a Washington
Ofishin kididdigar kudaden gwamnati ya bayyana a farkon watan nan cewa, ma’aikatar ta sabawa doka a lokacin da ta amince da gina daki na zunzurutun kudi har dalar Amurka dubu 43 wanda yake hana fitar sauti domin amfanin Pruitt
Amman ma’aikatar ta kare hakan, da cewa, ya zama dole a gina shigifar domin kare Pruitt daga barazanar jama’a tare da yin ayyukan sirri
Wadansu ‘yan majalisa ‘yan jam’iyyar Republican sun shiga sahun ‘yan jam’iyyar democrat domin kira ga gwamnati da ta binciki Pruitt
Wata babbar kotu a kasar Pakistan ta tsige ministan harkokin wajen kasar, ta kuma haramta mashi tsayawa takarar wata kujera a kasar kwata-kwata, saboda ya boye wasu kaddarorinsa a kasashen ketare
Hukuncin da aka yanke akan tsohon ministan harkokin waje Khawaja Asif da aka yanke yau Alhamis na zuwa ne bayan watanni tara da suka gabata da kotun kolin kasar ta yanke hukuncin tsige firayin minista Nawaz Sharif akan wani abu makamancin wannan
Ba tare da wata jayayya ba, wani kwamitin alkalai guda uku daga babbar kotun Islamabad ya gano cewa, Asif ya aikata laifin boye cewa yana aikin kwantaragi da wani kamfani a hadaddiyar daular larabawa, kuma yana karbar albashi mai tsoka ta wani banki da bai taba bayyanawa ba
Bisa dokar zaben Pakistan, dole ne ‘yan takara su bayyana duk kaddarorinsu na gida da na waje a takardar neman tsayawa takara kafin su cancanta tsayawa takarar zabe
A daidai lokacin da ake shirin gudanar da zabuka a Afghanistan kungiyar Taliban ta sanar da fara kai munanan hare-hare da zasu dakile shirin komawa kan taeburin tattaunawa
Kungiyar Taliban ta bada sanarwar fara kai munanan hare harenta na shekara a Afghanistan, wanda zai haifar da koma baya ga shirin makwanni da aka yi na sake komawa ga teburin tattaunawa
Wannan sanarwar ta zo ne a daidai lokacin da Aghanistan ke shirin gudanar da zaben wakilan majalisar dokoki da na kananan hukumomi a cikin watan Oktoba, wanda ka adade ana samun jinkiri gudanarwa
Wannan ayyukan yan ta’adda da aka mai take Al Khandag, ya fara ne da safiyar jiya Laraba kuma wadannan hare hare zasu fi auna Amurkawa da yan leken asirinsu da suka mamaye kasar a cewar sanarwar Taliban
Wannan mataki ya zo ne yan makwanni bayan da shugaban Afghanistan Ashraf Ghani ya amince a wurin wani taron kasa da kasa a birnin Kabul ya tattauna da kungiyar Taliban ba tare da gitta wasu sharuda ba, domin kawo karshen fadar shekaru 17 da yaki ci yaki cinyewa
A wata hira da yayi kuma aka yada a kan wani talbijin Pakistan mai zaman kansa da yammacin jiyar Laraba, jakadar Afghanistan a makwabciya Pakistan Omar Zakhilwal ya daga akan cewa Taliban bata da karfin da zata yi galaba a kan sojoji, a don haka ta bada hadin kai a koma ga tattaunawa domin kawo karshen mummunar yakin Afghanistan
A wani al'amari na ba-zata, kasar Isira'ila ta dakatar da shirinta na tasa keyar bakin haure 'yan Afirka zuwa kasashensu
To amma murna na iya komawa ciki ga bakin, muddun 'yan Majalisar Dokokin kasar su ka kafa dokar korar
Gwamnatin Isira’ila ta dakatar da shirinta na tasa keyar dubban baki ‘yan Afirka, wadanda su ka shiga kasar bisa ka’ida ba, bayan da yinkurinta na baya-bayan na mayar da su Afirka ya ci tura
Tuni bakin hauren, wadanda akasari su ka fito daga kasashen Eritrea da Sudan su ka shigo Isira'ila daga ta kasar Masar, ke ta murna
A kalla yanzu kam, ‘yan Afirka, wadanda wasunsu sun zauna a Isira’ila na tsawon shekaru 10, za su iya sabunta takardun izinin zamansu duk bayan kwanaki 60
Tun daga 2013, wani bangare na bakin hauren ya amince da wani shiri na tura su kasashen Rwanda da Uganda
Da yawansu na cewa guje ma yaki da take hakkin dan adam su ka yi
Firaministan Isira’ila Benjamin Netanyahu, wanda ke fuskantar matsin lamba a siyasance kan cewa ya yi wani abu, ya rubuta a kafar twitter cewa ya na da niyyar sake bude wani wurin tara bakin hauren wanda ke can lungu, a yayin da kuma ‘yan Majalisar Dokokin kasar ke iya sake kafa wata doka ta fitar da bakin hauren
Netanyahu ya soke wata yarjejjeniyar da su ka cimma da hukumar kula da ‘yan gudun hijirar Majalisar Dinkin Duniya ta tura rabin bakin hauren zuwa Yammacin duniya a bar sauran kuma su zauna a Isira’ila din
Yanzu haka ana binciken wani jami'in diflomasiyyar Amurka akan wani hadarin mota da ya faru a Pakistan
Kasar Pakistan ta hana wani jami’in diflomasiyyar Amurka fita daga kasar har sai an je kotu akan wani mummunan hadarin mota da ya shafi jami’in
Hukumomi sun ce ranar 7 ga watan nan na Afrilun nan, babban jami’in tsaron ofishin jakadancin Amurka kanal Joseph Emanuel Hall ya tuka motar ofishin ya kuma yi karo da wani mai babur, har Attique Baig dan shekaru 22 ya mutu yayinda wani mutum kuma a kan keke ya raunana
Mataimakin attorney Janar na Pakistan, Raja Khalid, ya sanar da kotu yau Talata cewa gwamnatin kasar ta sanya sunan Hall a cikin jerin sunayen masu manyan laifuka na kasar, an kuma hana shi fita daga kasar
Khalid ya kara da cewa an riga an sanar da duk tashoshin jiragen sama na kasar
Iyalin mammacin ne suka kai kara a wata babbar kotu dake babban birnin kasar, suna neman a sanya sunan Hall a jerin sunayen wadanda ba za su iya fita daga Pakistan ba idan suna fuskantar irin wannan tuhumar
‘Yan sandan kasar Canada na kokarin gano musabbabin wannan harin na jiya Litinin wanda ya kuma raunana mutane 15
A yau Talata ake kyautata zaton wani Direban mota da ake zargi da kashe mutane 10 a lokacin da ya tuka wata babbar mota a ya bi ta kansu, a wani babban titi mai cunkuson jama’a dake birnin Toronto na kasar Canada, zai bayyana gaban kotu
Shugaban rundunar ‘yan sandan Toronto Mark Saunders ya bayyana sunan wanda ake zargin a matsayin Alek Minassian, dan shekaru 25 da haihuwa, ya kuma ce mazaunin wata unguwa ne a garin na Toronto
Saunders ya ce tabbas harin kamar dagangan aka yi shi
Ministan kula da harkokin tsaron jama’a Ralph Goodale ya ce ya tuntube manyan jami’an tsaro kuma bisa ga bayyanan da aka samu “ana gani kamar batun tsaron kasa bai da alaka da lamarin da ya faru
” Wannan dai shine kisan mutane mafi muni a tarihin kasar Canada
Yan sandan Canada sun kama wani matukin wata motar da ta afkawa masu tafiya da sawu a jiya Litinin a birnin Toronto ya kashe mutane goma kana ya raunata wasu 15
Yan sandan sun ce sunan matukin Alek Minassian, amma kuma basu yi wani karin bayani a kansa ba
Sai dai kampanin yada labarai na Canada wato CBC ya rawaito jami’an gwamnati na cewar direban ba shi da wata alaka da wata kungiyar ta’addanci kana bai kasance wata barazana ga tsaron Canada
Firayi Ministan Canada Justin Trudeau, ya jajantawa wadanda harin ya rutsa da su kuma ya mika godiya ga 'yan kwana-kwana wadanda suka fara kai dauki a inda abin ya faru
Awata sabuwa kuma a jiya Litinin yan sanda a jahar Tennesse dake nan Amurka sun kama Travis Reinking, wanda ya harbe mutqne 6 a wani gidan cin bsnci, kamin daga bisani ya gudu
Farmakin da rundunar sojojin hadin gwauiwa a karkashin jagorancin Saudiya ta kai a Yamal ya fada kan ayarin masu bikin aure ya yi sanadiyar mutuwar akalla mutane 20 tare da jikata wasu da dama
Wani farmaki ta sama da rundunar hadin gwiwa karkashin jagorancin Saudia ta kai, ya abkawa wani bukin aure a arewacin Yamal, ya kashe akalla mutane 20 inji jami’an kiwon lafiya a jiya Litinin, yayin da wasu hotunan masu ban tsoro ko tada hankali suke yawo a kan kafafen sada zumunta na wannan mummunar harin bam, na uku irinsa da suka afkawa fararen hula a kasar Yamal tun karshen mako
Wani babban likita Mohammed al-Sawmali yace angon da wasu mutane 45 sun samu raunuka kuma an kai su wani karamin asibiti na al-Jamhouri
Jami’an kiwon lafiya sun yi kira ga jama’a da su taimaka da jini
Wannan shine mummunar farmaki na uku a Yamal tun daga karshen mako
Wani farmaki ta sama a daren Lahadi ya fada kan wani gida a unguwar Hajja kuma ya kashe iyalan gidan su biyar, a cewar al-Nadhri
A ranar Asabar a kalla fararen hulla 20 ne aka kashe a wani farmaki da rundunar hadaka karkashin Saudia ta kai biyo bayan harin bam da jiragen yaki suka kaiwa wata bos dake dauke da mutane a ciki kusa da gudndumar Mowza da yaki ya daidaita a yammacin Yamal kusa da birnin Taiz da ya fada cikin yaki tsawon shekaru uku
Rundunar hadin guiwar da Saudiyya take yiwa jagoranci taki tace uffan da kamfanin dillancin labarai na AP ya tuntube ta dangane da wadannan hare hare
Zanga zangar da aka fara tun ranar Laraba domin kin amincewa da yunkurin yiwa shirin fansho garambawul ta hallaka mutane goma a Nicaragua
A Nicaragua, zanga zangar da aka fara tun ranar Laraba don nuna adawa da shirin garambawul ga kudaden fansho ko ritaya ta halaka mutane akalla 10, ciki harda wani dan jarida wanda ya ke bada rahoton abubuwan da suke faruwa kai tsaye ta dandalin Facebook
Wasu kungiyoyin rajin kare hakkin Bil'Adama suka ce yawan wadanda suka halaka ya kai 25
A jawabinda ya yi wa al'umar kasar ta gidan talabijin ranar Asabar, shugaba Daniel Ortega, yace a shirye yake ya gudanar da shawarwari kan wannan batu domin hana "iyalai ci gaba fuskantar tashin hankali
" Ortega ya kara da cewa, shugabannin 'yan kasuwa ne kadai zai gana da su
Kammala jawabinsa ke da wuya, masu zanga zanga suka sake fitowa kan titunan biranen kasar, ciki harda babban birnin kasar Managua, bayan zaman dar dar ta sassauto ranar jumma'a
Biyo bayan harin da ya hallaka mutane 57 tare da jikata wasu 100 a Kabul hukumar zaben kasar Afghanistan ma fargaban cewa mutane zasu kauracewa zabe
Bayan da wani dan harin kunar bakin wake ya halaka mutane 57 ya kuma raunana wasu fiyeda da dari a birnin Kabul, hukumar zaben Afghanistan mai zaman kanta tana fargabar cewa rashin tsaro zai karya wa mutane guiwar fitowa domin zaben 'yan majalisa dana kananan hukumomi
Kungiyar ISIS ta dauki alhakin kai harin a jiya Lahadi, a wata cibiyar rarraba katin sheda, inda daruruwan mutane suka hallara domin su nemi katin saboda zaben kasar mai zuwa
Mukaddashin shugaban hukumar zaben kasar Maazullah Dawlati, yace rashin tsaro zai kashe guiwar masu kada kuri'a, lamari da zai kassara tsarin na tafarkin demokuradiyya
Shugaban Faransa zai fara ziyara a nan Amurka yau inda yake neman ya shawo kan shugaban Amurka ya canza ransa akan janye sojojin Amurka daga Syria kana ya bar yarjejeniyar nukiliyar Iran yadda aka cimma da ci gaba da aiki
Shugaban kasar Faransa Emmanuel Macron, yana haramar zuwa Amurka domin ziyarar aiki, inda zai gana da mai masaukin sa shugaba Trump
Yana son ya shawo kan shugaban na Amurka ya ci gaba da barin sojojin Amurka a Syria, har sai an ga bayan 'yan ta'addan kungiyar ISIS
Gabannin isowarsa a nan Washington DC yau Litinin, shugaba Macron ya gayawa tashar talabijin ta FOX a hira da suka yi a afadar shugaban na Faransa a birnin Paris cewa, "Tilas mu sake gina Syria bayan yakin
Saboda haka ne nake ganin rawar da Amurka zata taka tana da muhimmanci
Ya kwatanta Amurka azaman "wacce da wuya a cimma zaman lafiya da tunutbar juna tsakanin kasashen duniya ba tareda da ita ba
Shugaba Trump yace yana son ya janye sojojin amurka daga Syria nan bada jimawa ba
A cigaba da zubar da jinin wadanda ba su ji ba ba su gani ba da aka yi a Afghanistan, wani dan kunar bakin wake ya hallaka mutane wajen 50
Wani dan kunar bakin wake ya tarwatsa cibiyar raba katunan masu zabe a Kabul babban birnin Afghanitan da safiyar yau din nan Lahadi, ya hallaka mutane a kalla 48 ya kuma raunata wasu 100
Mai magana da yawun Ma’aikatan Cikin Gida Najib Danish ya gaya wa Muryar Amurka cewa mutane na jira a waje a kan layin karbar katin zabe (ko Tazkira) don su samu izinin zabe yayin da maharin ya tayar da bama-baman da ya yi jigida da su
Majiyoyin asibiti sun ce akalla 10 daga cikin wadan da su ka ji raunuka na cikin mawuyacin hali
Tuni kungiyar ISIS ta dau alhakin kai harin
Babban mukaddamin Afghanistan Abdullah Abdullah ya yi Allah wadai da abin da ya kira “harin ta’addanci” wanda aka kai kan cibiyar da aka kafa a wata makarantar da ke birnin Kabul
“Ina tare da wadanda wannan aika-aika ta gaulaye ya shafa
Za mu cigaba da kudurinmu na tabbatar da gudanar da sahihin zabe kuma sam ‘yan ta’adda ba za su yi nasarar hana abin da mutanen Afghanistan su ke so ba,” a cewar Abdullah ta kafar twitter
Koriya Ta Arewa ta ce ta dakatar da gwaje-gwajen makaman nukiliya, kuma ta na shirin rufe wuraren gwaje-gwajen nukilyar ma
Kamfanin Dillancin Labaran Gwamnatin Koriya Ta Arewa ya fadi yau Asabar cewa kasar, “ba za ta taba amfani da makaman nukiliya ko kuma ta kai makaman nukiliya zuwa wata kasa, ko kuma ta baiwa wasu fasahar kirkiro nukiliya ba, ko da bisa wani sharadi ne, idan ba dai akwai wata barazana ta nukiliya ko kuma an auna Koriya Ta Arewa da makamin nukiliya ba
Sojojin Koriya Ta Arewa su na kuma shirin daina amfani da makamai masu linzami masu dogon zango, kuma sun ce daga yau din Asabar za su dakatar
Koriya Ta Arewa ta ce gwamnati na kokarin canja alkiblarta a matsayin kasa ta kuma mai da hankali kan inganta tattalin arziki
Wannan na faruwa ne kasa da mako guda da Shugaban Koriya Ta Arewa zai gana da Shugaban Koriya Ta Kudu Moon Jae-in a bayan fagen wani babban taro a kokarinsu na kawo karshen takaddama kan batun na nukiliya da ake yi a yankin ruwan Koriya
Amurka da Koriya Ta Arewa na shirin yin wani taro na dabam, kodayake har yanzu ba a sa rana
Jami'an hukumar kula da 'yan ci rani ta kasa da kasa ta koka kan karancin kudi da zata iya amfani dasu wajen inganta karfin matsugunin 'yan gudun hijirar
Hukumar kula da bakin haure da 'yan-ci-rani ta kasa da kasa, tace bata da kudi da zata yi amfani da su domin kare 'yan kabilar Rohyingya da suke gudun hijira a wani sansani a yankin da ake kira Cox Bazar a Bangledash, daga ruwan sama mai tsananin gaske da ake hasashe zai fatatttaki yankin, wannan rahoton ma Lisa Schlein ce ta aiko dashi daga Geneva
Ahalin yanzu dai ana ruwan sama a yankin amma ba mai tsanai ba
Amma masana yanayi suna hasashen ruwan saman zai karu kamar da bakin kwariya, da zasu hadasa ambaliya da gocewar laka, kuma zasu yi barna ainun ga bukkoki ko 'yan gine gine da 'yan gudun hijira ta Rohingya su fiyeda dubu 700 suke zaune, bayan da suka tsere daga makwabciyar kasa Myanmar
Hukumomin agaji suna aiki ba dare ba rana, domin karfafa matsugunin 'yan gudun hijirar da yake cike makil da Bil'Adama, domin hana su rushewa sakamakon ruwan saman da ake tsammanin yana tafe
Kakakin hukumar yace, kungiyar bata da kudin, domin kashi 7 cikin dari na kudi dala milyan 180 da hukumar take bukata
Wannan sanarwar da hukumomin kaar suka bayar tana zuwa ne kasa da mako daya kamin taron koli tsakanin kasashen koriyoyin biyu
Koriya Ta Arewa tace ta dakatar gwaje-gwajen makaman Nukiliya, kuma tana shirin rufe sansanin da take yin gwaje-gwajen
Kamfanin dillancin Labaran hukumomin kasar yace haka nan rundunar mayakan kasar zata tsaida duk gwaj-gwajen makamai masu linzami masu cin dogon zango, kuma dakatarwar ta fara aiki daga Asabar
Sanarwar tace, gwamnati tana daukar wadannan matakan ne da nufin juwa alkiblar kasar zuwa inganta tattalin arzikinta
Wannan matakin yana zuwa ne kasa da mako daya gabannin ganawar shugabannin koriyoyin biyu, da zummar kawo kawo karshen rikicin Nukiliyar da suke yi a zirin na Koriya
Amurka da Koriya Ta Arewa, suna shirin gudanar da tasu taron kolin duk da cewa ba a aje lokaci ba tukuna
Bayan da Koriya Ta ta bada wannan sanarwar, shugaban Amurka Donald Trump, ya fada a shafinsa na Tweeter cewa "Wannan labari mai yana dakyau ga Koriya Ta Arewa da kuma duniya baki daya," yace yana sa rai kan taron kolin da zai yi da shugaba Kim Jon Un na Koriya Ta Arewa
Jami'an ma'aikatar tsaron Amurka sunce babu wani abin da ya nuna cewa dakarun Syria sunyi shirin kaddamar da wani harin makamai masu guba, bayan harin da kasashen Amurka da Faransa Da Birtaniya suka kaddamar a makon da ya gabata
Amma jami'an Amurka sun ce Washington da kawayenta suna ci gaba da sa ido sosai
Babban mai Magana da yawun cibiyar tsaron Amurka Dana white ta shaidawa manema labarai a jiya alhamis cewa, tilas ne shugaban Syria Bashar al-Assad ya san cewa, duniya ba zata amince da amfani da makamai masu guba a kowanne irin hali ba
A wata hira da kafar watsa labarai ta gwamnati RIA Novosti a yau jumma'a, Ministan harkokin kasashen wajen Rasha Sergei Lavrov ya ce Rasha ta yiwa Amurka da abokan kawancenta iyaka da abin da ba zata iya kauda kai ba tare da maida martani ba, kafin su kai harin sararin saman
Harin da Amurka ta kai maida martani ne, kan harin da ake kyautata zaton na makaman nukiliya ne, da ya kashe fararen hula 40 a Douma a ranar 7 ga watan Afirilu
Kasar Amurka dai ta zargi Syria
Amma abokan kawancen Syria Damascus da Rasha sun musanta cewa ba ayi amfani da wadanan makaman ba
Biyo bayan karin haraji akan tama da karafa dake shigowa Amurka daga waje da gwamnatin Trump ta yi, kasar Rasha ta nemi diyya abun da kuma Amurka tayi watsi dashi tana cewa dokar kasa da kasa ta amince ya yi karin sabili da tsaro
A jiya Alhamis ne Rasha ta bukaci Amurka ta biya ta diyya, sakamakon karin kudi harajin ta akan tama da karafa na kasar waje, wanda wannan Rashan ce ta ukku cikin jerin kasashen da ke da tasiri a kungiyar cinikayya ta duniya data bukaci hakan
Ita ma China da kungiya tarayyar Turai har ma da India duk sunki amincewa da wannan karin suna cewa harajin an samar dashi ne kawai da zummar kare abubuwan da ake samar wa a cikin Amurka, wanda kuma ke bukatar diyya daga manyan kasashen da suke fitar da kayayyakin su
Sai dai gwamnatin Trump bata yarda da wannan hanzarin da wadannan kasashen suka kawo ba game da neman diyya
Gwamnatin Amurka tace harajin na inganta harkokin tsaro ne kuma dokar kasa-da-kasa ta amince da hakan
Sai dai kawai Amurka ta amince ta tattauna da kasar China, haka kuma ta shaidawa kungiyar tarayyar Turai da India cewa a shirye take ta tattauna dasu akan wasu batutuwa na daban amma batun neman diyya kam sam bata ma taso ba
Sai dai wasu kawayen Amurka kamar su Australia, Canada, Kungiyar Tarayyar Turai,Korea ta Kudu duka an dage musu wannan karin harajin har sai an cimma matsaya da Amurkan
Bayan ya yi mulki na shekaru 10 Raul Castro ya mikawa Miguel Diaz-Canal dan shekara 57 mulkin kasar a matsayin sabon shugaban kasa wanda bashi da alaka da iyalan Castro
An bayyana Miguel Diaz-Canal a matsayin sabon shugaban kasar Cuba , wanda wannan shine karo na farko a cikin shekaru 60 akasar mai mulkin tsarin kwaminisanci zata samu shugaban da alaka da iyalan Castro
Wannan dan talikin dan shekaru 57, Diaz Canal shine kadai dan takara daya tilo wanda yayi nasarar samun aikin shugabancin kasar na wa’adin shekaru 5 kamar yadda kafar yada labarai ta kasar ke cewa
Sai dai wannan sabon sauyin shugaban kasa da kasar ta samu ba a sa ran ya kawo wani canji mai tasiri ba, domin jim kadan da rantsad dashi a jiya alhamis Diaz-Canal yayi alkawarin ci gaba da tafiyar da mulkin kasar kan tafarkin tsarin na kwaminisanci irin na Castro
‘’Wannan damar da ‘yan kasa suka bayar, suna fata ne suga an ci gaba daga inda aka tsaya a mulkin juyin juya hali mai tarihi, inji Diaz-Canal
Shi dai sabon shugaban shine mataimakin shugaban kasa, ga bisa dukkan alamu yana da ra’ayin sasauci abinda ya sa ya zamo karbabbe ga dattawan da suka samar wa kasar ‘yanci sakamakon juyin juya hali ke nan
Diaz Canal ya gaji Raul Castro ne dan shekaru 86 wanda ya mulki kasar na tsawon shekaru 10
Raul dai shima ya gaji yayansa ne Fidel Castro wanda ya shugabanci kasar a matsayin Prime Minista daga baya kuma ya koma shugban kasa bayan wani juyin juya hali da aka yi a kasar a shekarar 1959, kuma Fidel Castro ya sauka daga karagar mulki ne a shekarar 2006 lokacin da ya fara rashin lafiya
Shugaban Koriya ta Kudu Moon Jae- in yace yana ganin alamun yiwuwar yarjejeniyar zaman lafiya da dakatar da shirin nukiliyar Koriya Ta Arewa da samun taimakon kasa da kasa kan dawo da tattatalin arzikin Koriya Ta Arewa
Yau Alhamis shugaban Koriya Ta Kudu Moon Jae-in yace cin nasarar tattaunawa da Koriya Ta Arewa zai dogara ne ba kawai kan taron da za’a yi da shugaban Koriya Ta Arewa Kim Jong Un kawai ne ba, amma har da taron da aka shirya yi nan gaba tsakanin Kim da shugaban Amurka Donald Trump
Bayanan sa ya biyo bayan na Trump, jiya Laraba wanda ya baayyana kwarin guiwar cewa Koriya Ta Aarewa zata dakatar da shirin nukilliyar ta
Trump ya bayana cewa daraktan hukumar binciken asiri Mike Pompeo ‘’sun sami jituwa sosai da shugaban Koriya Ta Arewa Kim Jong Un yayin wata ganawar sirri a Pyongyang
Da yake ganawa da manema labarai a jihar Florida, Trump ya bayyana cewa, akwai dama mai kyau ga Koriya Ta Arewa idan ta ci nasarar dakatar da shirin nukilliyar baki daya, aka kuma tabbatar cewa ba za’a iya sake farfado da shirin ba,’’
Trump yace muna begen lokacin da za a sami zaman lafiya da ci gaba da kuma tsaro a yankin Koriya baki daya
Firai ministan kasar Japan Shinzo Abe ya bayyana cewa ya sami karfin guiwa matuka da yadda shugaba Trump ya fahimci irin lamarin nan dake sosawa al’ummar kasarsa rai
Firaim ministan kasar Japan Shinzo Abe yace shugaba Trump ya fahimci irin lamarin nan dake sosawa al’ummar kasarsa rai, da ya shafi yadda jami’an Koriya ta arewa suka shafe shekaru suna sace al’ummar kasar
Yace shugaba Trump ya bayyana cewa za a yi iyaka iyawa a warware matsalar
A nashi bangaren kuma shugaba Donald Trump yace, “muna tattaunawa yanzu haka” domin ceto Amurkawa uku da Koriya ta Arewa take tsare da su, sai dai bai bayyana ko ganawarsa da shugaban kasar Koriya Kim Jong Un ya ta’alaka kan sakin Amurkawan ba
Trump ya jadada cewa yana kyautata zaton zai zauna da shugaban Koriya ta Arewan farkon watan Yuni
Yace ina jin idan zaman ba zai zama da amfani ba, ba zamu je ba
Idan naga zaman ba zai tsinana komi ba, sai in nemi ahuwa in fice salum alum
Shugaban Amurkan ya kuma goyi bayan takwaransa na kasar Japan cewa, ana bukatar ci gaba da matukar matsawa Pyongyang lamba ta daina kera makaman nukiliya
Kakakin Ma'aikatar Harkokin Wajen Amurka Heather Nauert ta ce tsarin mika mulkin da aka yi a Cuba abin damuwa ne matuka ga gwamnatin shugaba Trump, saboda bana dimokradiyya bane
Mataimakin shugaban kasar Cuba da ya dade yana aiki da Raul Castro na shirin zama sabon shugaban kasar yau Alhamis, mutum na farko da zai zama shugaba a kasar wanda bai da dangantaka da iyalin Castro a kusan shekaru 60
An bayyana sunan mataimakin shugaban kasar na farko, Miguel Diaz-Canal a matsayin dan takarar shugaban kasa daya tilo jiya Laraba, a cikin tsarin na kwanaki biyu da za'a kammala yau Alhamis, da kuri'ar da 'yan majalisar kasar zasu kada, daga nan a bayyana sakamakon zaben
Matakin da aka dauka ya sabawa wanda aka saba dauka a baya, inda baki daya majalisar kasar ke zaben shugaban kasa a kuma sanar ranar
Ana gudanar da zaben kusan cikin sirri, kamar yadda manyan shuwagabanin kasar suke bukata
Kakakin Ma'aikatar Harkokin Wajen Amurka Heather Nauert ta ce tsarin mika mulkin abin damuwa ne matuka ga gwamnatin shugaba Trump, saboda bana dimokradiyya bane
Tace, "Muna son ganin cewa al'umma za su iya tofa albarkacin bakinsu a siyasar kasar, amma da alamun cewa mutane basu da tacewa
Kusan za a ce basu da zabi a zahirance saboda ba dimokradiyya ake bi ba
Jiya Talata an samu rohotanni dake karo da juna kan ko kwararun OPCW sun issa Douma
Tawagar tana son kai ziyara gurin da ake zargin an kai harin makaman guba ranar 7 ga watan Afrilun nan wanda ya kashe akalla mutane 40
An budewa tawagar tsaron Majalisar Dinkin Duniya wuta aka kuma tada nakiya a daidai lokacin da suke kokarin gudanar da bincike da jirgin leken asiri a wani gari dake Syria lokacin da suke dakon ziyarar masu binciken makaman guba
Da issar su zangon na farko, mutane dayawa sun taru, kuma shawarar da hukumar tsaron Majalisar Dinkin Duniya ta bayar ita ce, tawagar ta janye, bisa ga cewar shugaban kungiyar haramta amfani da makamai masu guba (OPCW) Ahmet Uzumcu jiya Laraba
zango na biyu kuma, tawagar ta fuskanci 'yan harbe harbe, aka kuma tada nakiya a gurin
Yace lamarin ya faru ne jiya Talata kuma tawagar ta koma Damascus
Majiya daga Majalisar Dinkin Duniya ta shaidawa VOA cewa, ba wani mamban tawagar da ya ji rauni lokacin aukuwar lamarin
A taron kolin da aka yi akan Malaria hamshakin attajirin da ya taimaka da makudan kudi wajen yaki da cutar ya ce idan ba'a tashi tsaye ba an hada karfi da karfe wajen yakar cuta zata dawo ta dinga kashe mata masu juna biyu da yara a nahiyar Afirka ta dalilin haka ya sake jaddada bada wasu makudan kudi
Bayan an shafe shekaru 16 da aka samu raguwar maleria ainun, cutar ta sake kunno kai a duniya kuma masana sun yi kashedi cewa, sai an kara kaimi wurin daukar matakan dakile cutar, in ba haka ba nasarorin da aka samu a baya zasu je a banza
Wakilin Muryar Amurka Henry Ridgwell ne ya aiko da wannan rahoto daga taron koli a birnin London inda aka yi kira ga wakilai dake halartan taron su karfafa bada tallafi ga shirye shiryen yaki da malaria a duniya
A shekara ta 2016 al’amari ya canja
An bada rahoton cewa sama da mutane miliyon 216 suka kamu da zazzabin cizon sauro a kasashe casa’in, an samu karin mutane miliyon biyar a kan shekara ta 2015
Hamshakin attajirin nan Bill Gates,wanda ya taimaka ainun wajen yaki da zazzabin cizon sauro ya fadawa mahalartar taron kolin cewa idan bamu kirkiro da sababbin hanyoyi ko dabaru ba, zamu samu koma baya
Idan bamu ci gaba da kara kaimi kamar yanda muke yi a yau ba, malaria zata dawo kuma ta kashe kananan yara sama da miliyon guda a shekara, saboda magungunan cutar da maganin sauro basu iya kashe sauron da kuma kwayar cutar ba
An kiyasta cewa, maleria tana yiwa tattalin arzikin Afrika illar dala biliyon 12 a duk shekara kuma tana lakume kashi 40 na kasafin kudin harkokin kiwon lafiyar kowace kasa a nahiyar
Kananan yara da mata masu juna biyu ne cutar tafi addaba ko kuma ta fi yiwa illa
Gwamnatin kasar Cuba tace mataimakin shugaban kasa na farko Miguel Diaz-Canel Bermudez, shi kadai ne dan takara na shugaban kasa da aka gabatar dashi, matakin da ya tabbatar zai zama shugaban kasar ta kwaminisanci na farko da bashi da nasaba da iyalan Castro da suka kwashe kusan shekaru sittin suna mulkin kasar
Gabatar da mataimakin shugaban kasar zata bukaci amincewar majalisar kasar, wacce take da tarihin amincewa da wadanda aka gabatar mata dasu
Mai Magana da yawun ma’aikatar harkokin wajen Amurka Heather Nauert tace sauya mulkin kasar, al’amari ne da gwamnatin Trump take nuna damuwa akai, saboda ba’a gudanar bisa tsarin mulkin demokaradiya ba
Duk da cewa kwararru daga kasashen duniya masu tantance ko an yi anfani da makaman guba a Douma sun isa kasar Syria domin su fara aikinsu ana ganin har yanzu basu samu sun shiga garin ba
An samu rudani akan ko wata tawagar kwararru daga kasashen Duniya ta isa Birnin Douma da ke Syria, domin tantance ko an yi amfani da makamai masu guba a wani hari da aka kai akan garin, kwanaki 10 da suka gabata
Kafar Talbijin din kasar ta Syria, da kungiyar ba da agaji ta “Red Helmet” kowannensu, ya ba da sanarwar cewar, tawagar kwararrun daga hukumar nan mai haramta yin amfani da makamai masu guba ta OPCW, ta isa Birnin na Douma
Sai dai Mai Magana da yawun Ma’aikatar harkokin wajen Amurka, Heather Nauert, ta ce kwararrun ba su shiga garin ba
Amma Jakadan Syria a Majalisar Dinkin Duniya, Bashar Jaafari, ya fadawa kwamitin tsaro na majalisar cewa, tawagar ta samu shiga Douman a jiya Talata
A dai ranar Asabar, wato ranar da Amurka da Birtaniya da Faransa suka kai hari akan Syria, kwararrun hukumar ta OPCW suka isa kasar ta Syria
Sai dai da farko ba a basu damar danganawa da Birnin na Douma ba, wanda ke kusa da Damascus, babban Birnin Syria, a yunkurin da suke yi na kokarin gano ko an kai hari da makamai masu guba a ranar bakwai ga watan nan na Afrilu
Ma’aikatar harkokin wajen Faransa ta ce, lura da cewa an samu tsaikon kwanaki goma da kai harin, mai yiwuwa ba za a ga shaidar da ke nuna cewa an yi amfani da makaman masu guba ba, idan aka yi la’akkari da cewa Rasha da dakarun Syria ne ke rike da yankin, inda shugaba Emmanuel Macron na Faransa ke nanata cewa Rasha na da hanu dumu-dumu a harin
ACT 1”Lallai, Rasha na da hannu, na fadi hakan, kuma na fadawa shugaba Putin da safe, ba wai da kansu suka yi amfani da sinadarin Chlorine mai guba ba, sun dai yi wani siddabaru ne na hana kasashen Duniya dakile amfani da makaman masu guba
A shekara ta 2015 aka fara samun bazuwar kutsen a fadin duniya a cewar Amurka da Burtaniya kuma ta yiwu a cigaba da fadada shi don kaddamar da munanan kutse
Rasha ta yi watsi da zarge-zargen da Amurka da Burtaniya su ka yi na cewa masu kutse ta yanar gizo dake samun goyon bayan Rashar na fadada kutsensu akan kamfanoni, ayyukan gwamnati da kuma cibiyoyin Amurka da Burtaniya
Mai magana da yawun fadar Kremlin Dmitry Peskov ya ce “ba mu san dalilin da ya kawo wadannan zarge-zargen ba
” ya fada wa ‘yan jarida a lokacin wani taron manema labarai da aka saba yi cewa, Burtaniya da Amurka basu bada wasu hujjoji ba, ya kuma yi watsi da zarge-zargen a matsayin marasa tushe
Wannan gargadin ya zo ne daga ma’aikatar tsaron cikin gidan Amurka, da kuma hukumar bincike ta FBI da cibiyar tsaron yanar gizo ta Burtaniya, sun kuma hada da bada shawara akan abin da kamfanoni zasu iya yi don kare kansu
Wannan matakin ya zo ne daidai da zagayowar sabuwar shekarar gargajiya ta Myanmar
Shugaban Myanmar Win Myint, ya sanar yau Talata cewa ya yi afuwa ga fursunoni 8,500
Wani mai magana da yawun gwamnatin kasar ya ce ahuwar da za a yi za ta shafi ‘yan kasashen ketare su 51 da kuma mutane 36 da wata kungiyar sa ido wadda mazauninta ke Thailand ta ce fursunonin siyasa ne
Wannan umurnin bai shafi wasu ‘yan jaridar Reuter’s su 2 dake fuskantar tuhuma akan mallakar wasu takardun bayanan sirri na kasar ba
‘Yan jaridar na hada rahoto ne akan mummunan farmakin soja da aka kai jihar Rakhine, wanda ya sa daruruwan Musulmin Rohingya tsallakawa zuwa kasar Bangladesh tun daga watan Agustan shekarar da ta gabata
Trump da Abe ba bakin juna bane
Firayin ministan Japan shi ne shugaban wata kasa da shugaban Amurka ya taba ganawa da shi ido-da-ido ya kuma yi magana da shi a lokuta da dama
Shugaban Amurka Donald Trump ya karbi bakuncin Firayin ministan kasar Japan Shinzo Abe da safiyar yau Talata don ganawar kwanaki biyu, fadar White House ta ce tana sa ran tattaunawar zata yi tasiri sosai
Da take magana da manema labarai daga cikin jirgin shugaban Amurka Air Force One zuwa jihar Florida, sakatariyar yada labaran fadar White House Sarah Huckabee Sanders ta ce tattaunawar da za a yi tsakanin shugabannin biyu za ta ta’allaka ne akan shirye-shiryen ganawa da Koriya Ta Arewa, da kuma batun cinikayya
Trump da Abe na da babban kalubale da ya shafe su, batun Koriya Ta Arewa, wadda ke shirin makamai masu linzame da na nukiliya da suka saba wa takunkumin Majalisa Dinkin Duniya
Nan take dai ba a sami wani maida martani daga kungiyar sa ido akan makaman guba da ake kira OPCW a takaice ba
Wani gidan talabijin din gwamnatin kasar Siriya ya ce kwararru daga kungiyar dake sa ido akan makaman guba ta kasa-da-kasa sun shiga Douma, inda ake kyautata zaton harin da aka kai wajen, wanda ya kashe mutane dayawa a farkon watan nan na guba ne
Ma’aikatar harkokin wajen Amurka ta zargi Rasha da yinkurin hana kwararrun yin bincike akan mummunan harin da aka kai Douma, kusa da Damascus, abinda ya kara dagula al’amura ya kuma hana kwararrun gudanar da aikinsu yadda ya kamata
“Ta yiwu Rasha ta yi haka ne saboda ta gano cewa idan wurin da aka kai harin ya dade ba a yi bincike akan sinadiran dake wurin ba, to zasu fara gushewa,” a cewar mai magana da yawun ma’aikatar harkokin wajen Amurka Heather Nauert a lokacin da ta yi bayani a gidan talabijin din Alhurra
Ita kuma Rasha ta dora laifin jinkirin da aka samu akan hare-hare ta sama da Amurka, da Faransan da kuma Burtaniyya suka kai a cibiyoyin hada makaman guba 3 na Siriya ranar Asabar din da ta gabata
Mataimakin ministan harkokin wajen Rasha Sergei Ryabkov shi kuma ya ce kwararrun basu sami damar shiga wurin bane saboda ba su sami izini ba daga hukumar tsaron MDD ba
Bisa kuskure wasu masu bincike a Amurka da Birtaniya sun kirkiro wani sinadarin da zai narakar da roba cikin gaggawa fiye da abun da aka saba gani
Kimanin ton miliyon takwas na robobi ne suke karewa a cikin teku a fadin duniya a kowace shekara, amma wani tuntube a dakunan bincike na kimiyya ya baiwa masana kimiya kwarin gwiwan shawo kan wannan barazana ga duniya
Masu bincike a Amurka da Birtaniya sun ce sun kirkiri wani sanadari bisa kuskure, wanda zai iya narkar da roba cikin gaggawa fiye da sinadarin da ake amfani da shi wurin narkar da ita a yanzu
Sun cimma hakan ne ta hanyar kara karawa sinadarin-guba da ake kira "amino acid" da turanci da nufin rage kaifinsa, amma sai akasin haka ya faru
Masu binciken sun ce burinsu shine su kara yin kwaskwarima ga abunda suka ganon, ta yadda za'a rika narkar da roba kwatankwacin aikin masana'antu wajen kere-kere
A wani abun da aba'a saba gani ba kasashen Amurka da Birtaniya sun yiwa Rasha kashedi akan yiwa kwamfutocinsu kutsen da ya shafi kamfanoni da wasu ma'aikatun gwamnatocinsu
A halinda ake ciki kuma, Amurka da Birtaniya sun fitar da kashedi na ba sabam ba a jiya Litinin, dake zargin Rasha da zafafa kai harin kutsen na’urar kwammfuta a kan kamfanonin Amurka da Birtaniya da ma’aikatun gwamnati da kuma wasu abeban more rayuwa
Amurka da Birtaniya sun ce wannan hari na gamagari a fadin duniya tun a shekarar 2015 ne Rasha ta fara shi, kuma tana iya zafafa shi zuwa wani mizani na mummunar hari
Ma’aikatar harkokin tsaron cikin gida da ta binciken manyan laifuka a nan Amurka ta FBI da kuma cibiyar kare hada-hada- ta internet ta Britaniya, sune suka bada fitar da wannan gargadin, kuma sanarwar ta kunshi bayanai kan irin matakai da kamfanoni za su dauka na kare kansu
Jami’an Amurka da Birtaniya sun ce hare haren sun shafi kungiyoyi da ma’aikatu masu tarin yawa da suka hada da kamfanonin samar da internet, da kamfanonin masu zaman kansu, da kuma muhimman kampanonin samarda muhimman kayan more rayuwa
Sai dai kasashen biyu basu ambaci sunayen wadanda kutsen suka yiwa illa, da cikaken bayanai kan irin barnar da hakan ya janyo
Jami’an na Birtaniya da Amurka sun ce sun yi imanin cewa fadar Krimlin ta shugaban Rasha ce ta bada umarnin akai hare haren
Kungiyar mayakan Taliban ta ce sam, sam ba sauran wata maganar sulhu tsakaninta da gwamnatin kasar Afghanistan, sannan kuma ta nemi mutanen kasar, wadanda suka gaji da yakin da kasar ta jima tana fuskanta, da cewa su gujewa zaben ‘yan majalisar wakilai na kasar mai zuwa, wanda Taliban tace “sojan mamaye da Amurka ke shugabanta” ne suka shirya shi
Sanarwar da ‘yan Taliban din suka bada ta biyo ne bayan tayin da shugaban kasar Afghanistan Asharaf Ghani yayi ne a ranar Assabar da ta wuce, inda ya sake neman kungiyar Taliban da cewa ta fito ta shiga zaben na ran 20 ga watan Oktobar wannan shekara, a matsayin jam’iyyar siyasa
Wannan tayin na shugaba Ghani, wanda tun cikin watan Fabrairu yayi shi, ya sami yabawa sosai daga ciki da wajen kasar ta Afghanistan
Sai dai ‘yan Taliban na ci gaba da yin watsi da tayin a bisa hujjar cewa har yanzu “Afghanistan na karkashin mamayen dubban sojojin kasashen waje wadanda duk wasu kudurorin siyasa da na soja su ne suke yanke shawara a kansu
Kwamitin sulhun Majalisar Dinkin Duniya yayi anfani da lafazi mai gauni wajen la’antar mummunan farmakin ta’addancin da aka kai ran Asabar din da ta gabata a kan wani barikin sojan Majalisar Dinkin Duniya dake arewancin kasar Mali
An kashe akalla soja daya na rundunar kiyaye zaman lafiya ta Majalisar Dinkin Duniya a lokacin wannan harin da aka kai akan barikin dake Timbuktu, kuma an raunana mutane da dama, ciki harda sojoji bakwai na Faransa
Rundunar sojan Faransa tace maharan sun nuna kwarewa sosai wajen shirya kai farmakin, wanda ya hada da shigar burtun da suka yi na sanya kayan sojan Majalisar Dinkin Duniya na rundunar da ake kira MINUSMA
Har zuwa yanzu dai ba wata kungiyar da ta fito ta dauki alhakin kai harin, koda yake an san cewa akwai kungiyoyi masu matsancin ra’ayi da dama dake zaune a yankin da abin ya faru
Fadar shugaban Amurka ta White House tace har yanzu shugaba Donald Trump na nan daram akan kudurinsa na janye sojan Amurka daga kasar Syria, duk da kalamin da shugaban Faransa, Emmanuel Macron yayi na cewa ya cusawa shugaban na Amurka ra’ayin kada ya janye sojojin
Wata mai magana da yawun fadar, Sarah Huckabee tace matsayin Trump bai taba chanjawa akan wannan lamarin ba, don haka har yanzu yana nan akan shirinsa na janye sojan Amurka din daga Syria
A jiya Lahadi ne dai shugaban Faransa Macron yake cewa “kwannaki goma bayanda Trump ya bayyana anniyarsa na janye sojan, Faransa ta neme shi da ya sauya shawarar, ya kyale sojan Amurka suci gaba da zama a Syria, kuma ya yarda
Sai dai kuma daga bisani shugaban na Faransa ya nemi ya gyara maganar tashi, inda yace kasashen nasu biyu na ci gaba da zama akan turbar ganin an murkushe mayakan ISIS don maido da zaman lafiya a Syria
Kasar ta Faransa dai ta bi bayan Amurka da Ingila wajen kai farmaki akan Syria a ranar Assabar din shekaranjiya
A karo na 29 shugabannin kasashen Larabawa suna taron klinsu a Dharan dake Saudiya a karkashin shugabancin Sarki Salman na Saudiyan
Shugabannin kasashen Larabawa sun hallara a garin Dhahran na Saudiyya domin halartar taron kolin kasashen Larabawa na 29, a yayinda ake ta maganganu dangane da mummunan halin da kasashe da suke yankin suke ciki
Shugabannin sun maida hankali kan rikici da kasashen da suke yankin suke yi da Iran,yaki da ake yi a Yemel,mummunar yakin basasar da ake yi a Syria, da kuma amincewar da Amurka ta yi cewa birnin kudus ne helkwatar kasar Isra'ila
Kamar yadda wakilin Muryar Amurka Edward Yeranian ya aiko mana da rahoto daga birnin Alkhaira;
Sarki Abdullah na Jordan ya bada takaitaccen bayani kan muhimman batutuwa da kasashen Larabawa suke fuskanta,kamin daga bisani ya mika shugabancin taron ga Sarki Salman na Saudiyya, wanda shi ne mai masaukin baki na taron na kungiyar karo na 29
Sarki Salman ya maida hankali kan batun birnin Qudus, wanda shine jigo a ajendar taron, da kuma kastalandan da yace kasar Iran tana yi cikin harkokin kasashen Larabawa
Shugaban kungiyar hada kan kasashen Larabawa Ahmed Aboul Gheit ya soki shawarar shugaban Amurka Donald Trump na amincewa da birnin Qudus ya zama helkwatar kasar Isra'ila, ha kazalika ya koka da mummunan yanayin da kasar Syria take ciki
Duk da dokoki masu tsanani da kasar india ke dasu akan fyade har yanzu sai karuwa wannan mugun abu keyi lamarin da ya sa dubban mutane a duk fadin kasar suka yi gangamin neman a yiwa wasu 'yan mata biyu da aka yiwa fyade adalci
Dubban mutane ne suka hallara a fadin India jiya Lahadi, suna bukatar ganin an yiwa 'yan mata biyu adalci sakamakon fyade da aka yi musu, lamari da ya sa 'yan kasar suke tamabayar me yasa kare 'yan mata da mata baki daya yake zama kalubale duk da dokoki masu tsanani da ake da su
Wannan shine taron jama'a mafi girma da yake nuna fushinsu tun bayan fyade irin wadda ake kira giwa ta fadi da aka yiwa wata daliba a babban birnin kasar ta India, lamari da ya janyo zanga zanga a duk fadin kasar
Dauke da kwalaye a biranen New Delhi, da Mumbai, da Bengaluru, da Kolkata, masu zanga zangar sun yi kiran da a dauki mataki cikin hanzari na hukunta wadanda suka aikata laifin, a kuma gaggauata shari'ar masu bata yara kanana tareda yanke musu hukunci mai tsanani
A rataya masu irin wannan laifin," kamar yadda wasu rubuce rubuce da suke kan kwalayen suke fadi
Cikin masu zanga zangar harda wata ma'aikaciya 'yar shekaru 37 da haifuwa Aditi Sengupta
Na gaji da yadda kasan nan take wulakanta mata
A wani al'amari da kasar Myanmar ta bayyana da shirin maido da 'yan gudun hijira gida, wanda kuma 'yan raji ke watsi da shi a matsayin bautar ganin ido, kasar ta Myanmar ta fara maida 'yan kabilar Rohingya gida
Kasar Myanmar ta ce ta fara maido da ‘yan kabilar Rohingya masu gudun hijira zuwa gida
To saidai kungiyoyin kare hakkin dana dam sun ce wannan ba wani abu ba ne illa na ganin ido saboda ba a dau matakan tabbatar da tsaron ‘yan Rohingya din da ke dawowa ba
Hukumar Majalisar Dinkin Duniya mai kula da ‘yan gudun hijira ta fadi jiya Jumma’a cewa “har yanzu yanayin da ake cike a Myanmar inganta ta yadda zai kare lafiya da mutuncin ‘yan gudun hijirar da ke dawowa ba
Kuma hakkin tabbatar da wannan yanayin da ake bukata ya rataya a wuyar hukumomin Myanmar, kuma ya kamata hakan ya zarce batun tsare-tsare na ganin ido kawai ya kamata ya hada da batun zamantakewa da sauran tsare-tsaren rayuwa
Kasar ta Myanmar ta fadi a wata takardar bayani cewa tuni wasu iyalai biyar su ka kammala shirin dawowa gida kuma har sun je wajen wasu ‘yan uwansu da ke garin Maungdaw, inda su ke jira na wuccin gadi a wannan wurin da ke daura da kan iyakar Myanmar din da Bangladesh
Kodayake kasashen Yammacin Duniya sun ce ba su da wani shiri na sake kai hari kan Siriya, muddun kasar ta sake kai harin makamai masu gubu kan jama'arta to za su kai mata wani harin kuma
Sakataren harkokin wajen Birtaniya yace yanzu haka babu wani shirin ‘kara kai hare-haren soji kan Syria, amma Birtaniya da kawayenta zasu ‘kara ‘daukar mataki in har shugaban kasar Syria Bashar al-Assad ya ‘kara yin amfani da makamai masu guba kan ‘yan kasarsa
Da safiyar jiya Asabar ne jiragen saman yakin kasashen Amurka da Faransa da Birtaniya, suka yi lugudan wuta akan wasu cibiyoyin bincike na kimiyya a kasar ta Syria, ‘daya yana babban birnin Damascus, sauran biyun kuma suna kusa da Homs, dake dab da iyakar da arewacin Lebanon
Jami’an sojin Amurka sun ce duk makaman da aka harba sun sami nasarar sauka inda aka auna su, ta hanyar yin taka tsan-tsan don kauce wa kashe farar hula
An ‘dauki matakin kai harin ne don mayar da martani ga wani hari da makami mai guba da aka kai garin Douma, wanda ya kashe mutune sama da 40 ya kuma kwantar da sama da mutane 100
Amurka da kawayenta sun zargi sojojin Assad da yin amfani da makamai masu guba
Zargin da Syria da Rasha suka musunta
An gudanar da zangar-zangar rashin wadataccen ruwa a birnin Isfahan, Birni na ukku mafi girma a Iran
Mahukunta a kasar Iran sun fara murkushe masu zanga-zangar adawa da karancin ruwa a birnin Isfahan birni na ukku mafi girma a kasar
A sanarwan da aka nuna ta kafar sadarwa ta Zamani wanda sashen harshen Fashiya na wannan gidan Radiyon ya kalla, ana jin karan harbin bindigar ‘yan sanda a gabashin birnin na Isfahan ajiya asabar, kana ko baya ga harbin ana jin ‘yan sanda na cewa wannan gangamin naku fa ya sabawa doka
Kawo jiya asabar an shiga kwanaki biyar Kenan ana fama da karancin ruwa a wannan birnin
Sai dai Videon na jiya asabar shine karon farko da aka ga ‘yan sanda na kokari tarwatsa masu zanga-zangar
Daya daga cikin shugabanin kasar, Ayotollah Yousef Tabatabaye Nejad ya gargadi masu zanga-zangar,yace suna kokarin tayarda husuma ne kawai don haka su bari
Wannan zanga-zangar dai ba shine na farko ba domin ko ya samo asali ne tun lokacin da manoma a gundumar Isfahan dake garin Varzaneh sune suka fara shi ganin sun fara fuskantar karancin ruwa tun a cikin watan Fabarairu lokacin da aka karkata ruwan da ake basu zuwa masanaantu a makwabciyar gundumar Yazd, wannan ya haifar da fito na fito da masu zanga-zanga da jamiaan tsaro
‘Yan tawayen Taliban sun kai hari kan wani wurin zaman jami’an tsaro a yammacin Afghanistan, su ka kashe jami’an tsaron gwamnati akalla 11
Harin na daren jiya Alhamis ya auku ne a gundumar Shindand da ke lardin Herat, mai iyaka da Iran
Gwamnan Gundumar Shukrullah Shaker ya gaya ma Muryar Amurka cewa wannan harin na ‘yan tawaye ya kuma raunata jami’an tsaro hudu
‘Yan sandan Afghanistan ne ke girke a wurin da ake kira Wurin-Tabbatar-da-Doka-da-Oda, a lokacin da aka kai masa harin, a cewar gwamnan
Shaker ya kuma tabbatar cewa babban jami’in tabbatar da doka na gundumar, wato babban jami’in ‘yansanda Sayed Sharafuddin Allawi, na daga cikin wadanda aka kashe din
Wani mai magana da yawun kungiyar Taliban mai suna Zabiullah Mujahid, ya fada a wata takardar bayani da ta tura ma manema labarai cewa harin da aka kai a Shindand din, ya yi sanadin mutuwar jami’an tsaron Afghanistan 20, kuma ‘yan tawayen sun yi awon gaba da motoci masu sulke da ake kira ‘Humvees’ wajen hudu
Volislav Saselj tsohon mukaddashin firayim ministan Serbia bai tsira ba saboda kotun kasa da kasa ta tabbatar da hukumcin dauri da aka yi masa
Babban kotun kasa-da-kasa ta Majalisar Dinkin Duniya, MDD, dake duba laifukan yaki tayi watsi da hukuncin wanke tsohon mukaddashin Firayim Ministan Serbia Volislav Seselj, a 2016
Yanzu kotun ta daure shi shekaru 10
Alkalan kotun daukaka kara dake Hugue sun yi anfani da jawabin da yayi a shekarar 1992 na sukar 'yan Croatia na cewa a kori 'yan Croatia a hukuntasu a zaman cin zarafin Bi’l Adama, saboda haka ne suka yi watsi da hukuncin da da ya wanke shi
Sai dai kuma akwai yiyuwar Seselj zai iya ci gaba da zama mutun mai cikakken ’yanci domin ko ya riga ya kwashe shekaru 12 a gidan yari, tun bayan da ya mika kansa ga kotun kasa da kasa a shekarar 2003
An dai sake shi ne a shekarar 2014 domin yaje ya nemi maganin cutar daji(CANCER), amma kuma ya ci gaba da zama dan majilisar dokokin kasar ta Serbia
Sai dai Seselj yace hukuncin da alkalin ya yanke na baya-bayan nan ya sabawa doka kuma wannan bai sa yayi nadama ba akan wannan danyen aikin da aka tuhumeshi da aikatawa
A wani yunkurin farfado da martabar kudin kasar mahukumtan Iran sun cafke mutane 12 'yan canji tare da rufe shagunansu yayinda 'yan kasar ke ci gaba da yin dafifi a bankuna suna neman sayen dalar Amurka wadda yanzu rial dubu 60 ke samar da dalar daya tak
Mahukuntan Iran sun kame a kalla mutane 12 dake harkan hada-hadar kasuwancin kudaden ketare a kasar
Ana zargin wadannan mutanen ne dai da kasuwancin da kudin kasar ta hanyar data sabawa doka
Anyi wannan kamen ne domin daukar matakin ganin darajar kudin kasar bai zube ba idan aka kwatanta martaban sa da dalar Amurka
A cikin wani rahoton da kanfanin dillacin labarai na kasar,ISNA, ya wallafa a jiya Laraba, ya ambato babban sufetan ‘yan sandan birnin Tehran, Hosseini Rahimias, na cewa an tsare wadannan ‘yan kasuwan su 12 ne a babban birnin kasar domin samunsu da kokarin yiwa kasuwancin kudin kasar zagon kasa
Rahimi yace an kwace wasu adadin kudin da bai bayyana ko nawa ne ba daga hannu su kuma aka kulle shagunan su na hada-hadan kudaden kasashen waje har 16, duka a matsayin matakin da hukuma ke dauka akan su
Darajar kudin Rial na kasar Iran dai, a cikin satin da ya gabata ya fadi kasa inda dalar Amurka daya aka sayar da it rial dubu 60 a kasuwar bayan fage, kamar yadda kanfanin dillacin labarai na Reuters ruwaito
Wannan yana nufin darajar kudin ya fadi da kashi 50 daga shekara data gabata
Yanzu haka dai ‘Yan kasar ta Iran sai sayar da Rial suke yi suna sayen dalar Amurka a cikin ‘yan makonnin nan domin nuna damuwar su akan barazanar da shugaba Donald Trump yayi na janyewa daga yarjejeniyar da aka cimmawa da kasar akan shirin nukiliyarta
Idan Shugaba Trump yayi hakan kenan zai sake sanya wa tattalin arzikin kasar takunkunmi mai tsaurin gaske a cikin watan gobe,wanda zai iya kawo nakasa ga kasar
Duk da karfin gwuiwar da shugaban Amurka Trump yake dashi akan abun da zasu cimma da shugaban Koriya ta Arewa ana sa ran yakamata Koriya ta Kudu ta sana manufar Koriya ta Arewa akan shirin wargaza nukiliyarta musamman a zirin dake tsakanin kasashen
Yayin da ake jiran taron kasashen Koriyoyin nan biyu a karshen wannan watan , ana sa ran kasar Koriya ta Kudu ta nemi cikakken bayanin abinda wargaza shirin makami mai linzami na kasar Koriya ta Arewa ke nufi a yankin zirin na Koriya, inji tsoffin jami’an Amurka da suka yi hulda da Koriya ta Arewa na tsawon lokaci
Sai dai yayin da shugaba Trump ke da kwarin gwuiwa game da tattaunawar da zasu yi da shugaban na Koriya ta Arewa Kim Jong Un, wadannan tsoffin jami’an na Amurka suna tabbatar cewa Amurka da Koriya ta Arewa sun fahimci juna akan ma’anar wargaza ko kuma dakatar da shirin makami mai linzami na kasar ta Koriya ta Arewa
Jami’an Amurka sun tabbatar a aranar Asabar cewa Koriya ta Arewa ta fada wa fadar White House kai tsaye cewa Shugaba Kim zai yi sha’awar tattaunawa kuma a shirye yake ya tattauna shirin dakatar da dukkan abinda dake da alaka da tsarin sa na makami mai linzami, idan sun hadu a wurin tattaunawa da shugaba Trump
A ranar Littini ne dai Trump yace yana tsammanin cewa za a samu kyakkyawar fahimtar juna a sakamakon wannan tattaunawar kuma hakan zai kawo wargaza makaman nukiliyan Koriya ta Arewa
Trump yace zai gana da Kim a karshen watan Mayu ko kuma farkon watan Yuni
A wani taron masana ilimin kimiya a Austria an gano cewa magungunan jinya da ake sayarwa da mutane ke saya ba tare da izinin likitoci ba na gurbatar da ruwan kogi
Masana illimin kimiya sunce ruwan kogi da inda ake sarafa ruwa sun gurbace daga magungunan jinya da ake sayarwa, wadanda ake saye ba tare da izinin likita ba, kuma hakan yana jawo barazana ga yanayi da dabbobin daji
Masana illimin kimiya dake wani taro a Vienna kasar Austria sunce idan ba’a dauki wani mataki ba, to matsalar zata karu da kashi sittin da biyar daga cikin dari nan da shekara ta dubu biyu da hamsin
Magunguna sun hada dana jinyar ciwon jiki da magunguna makwafin ruwan kimiya da jiki ke samarwa ko fitarwa dake dora tasiri ga aikin wani farni na jiki da ake cewa hormones da turanci dake makamancin irin wadannan magunguna
Yawancin wadannan magunguna suna bugewa ne cikin ruwan kogi ta baya da mutane da kuma dabbobi ke yi a saboda kadan daga cikin su ake tacewa a wuraren sarafa ruwa
Masana daga Majalisar Dinkin Duniya sun ce kuma magunguna a cikin yanayi suna taimakawa wajen sa jiki bijirewa kaifin magunguna
Masana illimin kimiya sunce yanzu haka babu isasshen fasahar tinkarar wannan matsala a saboda haka ana bukatar rage dogaro akan irin wadannan magunguna
Gwamnatin Burtaniya ta yi zargin cewa jami’an Rasha ne suka sanya masu wata guba dake illata jijiyar dan adam
Amma Rasha ta musanta zargin cewa tana da hannu a harin
An sallami Yulia Skripal daga asibiti bayan da aka kai masu harin guba ita da mahaifinta a watan da ya gabata a Burtaniyya
An tarar da Yulia da mahaifinta Sergei, wani tsohon jami’in leken asirin Rasha zaune akan benci a some, cikin mawuyancin hali kuma, ranar 4 ga watan Maris a birnin Salisbury da ke kudancin Burtaniyya
Sun kasance a cikin mawuyacin hali na tsawon makonni har sai da suka fara samun sauki sosai
Shugabar asibitin Gundumar Salisbury Christine Blandshard ba ta fadi lokacin da aka sallami Yulia ba, amma wasu majiyoyi sun ce jiya litinin aka sallame ta daga asibitin
A halin yanzu dai ba a san inda Yulia take da zama ba
Masana na ganin muhimmin abu a jawabin shugaba Xi JInping a taron Boao ya bambance tsakanin salon kasuwancin Amurka da China
A lokacin wani babban taro na shugabannin kasashe, da ‘yan kasuwa da kuma masana a nahiyar Asiya da ma wasu nahiyoyin da ake kira Taron Boao, Shugaban kasar China Xi Jinping bai ambaci shugaban Amurka Donald Trump gaba-gadi ba akan rikicin cinikayya da ke cigaba da zafafa tsakanin kasar da Amurka
To amma kudurorin da Xi ya dauka na yin garambawul a fannin tattalin arziki na da nasaba sosai da takaddamar cinakayya da kuma barazanar da shugaba Trump yayi ta sanya haraji mai yawa akan kayayyakin China da ake shigowa da su Amurka
A jawabin da ya yi, Xi ya ambaci “budewa” har sau 42
Daya daga cikin batutuwa mafi muhimmanci a jawabin nasa shine “kofofin kasuwancin China na bude
” A cewar wani mai fashin baki, bayanin wani yunkuri ne na jaddada bambancin dake tsakanin salon China da Amurka
Shugaban Amurka ya kira harin gubar Siriya na zalunci, ya kuma ce Amurka za ta gono ko Rasha, ko Siriya, ko Iran, ko ma dukansu na da hannu a harin
Shugaban Amurka Donald Trump ya ce ta yiwu, “bayan abin da ya faru,” gwamnatinsa ta bayyana shawarar da ta yanke akan yadda za ta maida martani, gameda abinda ake kyautata zaton harin guba ne aka kai a wajen Damascus, babban birnin Siriya
“Za a dau fansa, kuma fansa mai tsanani,” a cewar Trump bayan ganawarsa da manyan jami’an sojan kasar jiya litinin da maraice
Ya jaddada abinda ya kira ikon da Amurka ke da shi na dakatar da zalunci, kamar na harin da aka kai ranar Asabar a gabashin garin Ghouta da ‘yan tawaye suka mamaye, harin da ya yi sanadiyar mutuwar mutane akalla 40
Trump ya ce mu na da hanyoyi dayawa da zamu maida martani, “yin amfani da karfin soja,” a cewar Trump ba tare da yayi karin bayani ba
A shekarar da ta gabata Trump ya bada umurnin akai hare-hare ta sama a akan wani sansanin jiragen sama na Siriya inda aka taba kaddamar da wani harin guba
Ana sa ran zai bayyana gaban kwamitin shari’a da na cinikayya duk a majalisar dattawan, gobe Laraba kuma idan Allah Ya kaimu zai je gaban ‘yan majalisar dokoki
A yau Talata ne ake sa ran mai kamfanin sada zumuncin Facebook, Mark Zuckerberg, zai bayyana gaban wasu ‘yan majalisar dattawan Amurka bayan da ya bada hakuri akan yadda kamfaninsa yayi amfani da bayanan miliyoyin mutane ma’abota shafin
Shugaban kwamitin shari’a Chuck Grassley ya ce yakamata masu amfani da shafin su san ta yadda aka sami bayannansu da kuma yadda aka yi amfani da su,” ya kuma ce ya na so ya ji daga Zuckerberg yadda kamfanin zai bambance tsakanin kare bayanan jama’a da kuma samun change-change a fannin
Zuckerberg ya gana da ‘yan majalisar dokoki a sirrance jiya litinin a birnin Washington, ya kuma fidda wani rubutaccen bayani, ya na cewa kamata yayi kamfanin sadarwar yayi iya kokarinsa wajen kare kansa da kuma bayanan masu amfani da shafin FB, ta yadda ba za a iya yin amfani da bayanan ba bisa ka’ida ba
A bayaninsa, Zuckerberg ya ce kamfanin FB ya fara sanar da mutane miliyan 87 da kamfanin sarrafa bayanan Cambridge Analytica ya yi amfani da bayanan su ba tare da saninsu ba
Shugaban Amurka ya bayyana matakin da hukumar FBI ta dauka akan Michael Cojen da 'wani sabon salon rashin kyautatawa
Shugaban Amurka Donald Trump ya maida martani da kakkausan lafazi jiya litinin akan samamen da hukumar binciken Amurka ta FBI ta kaiwa ofishin lauyan sa, Michael Cohen, yana mai kiran wannan matakin “abin kunya, kuma wani “sabon salon rashin kyautatawa”
Hukumar ta FBI ta sami sammacin binciken ofishi da kuma otel din da Cohen ya ke zama don kwace wasu takardun kudi da kuma wasu takardun bayanai, ciki har da wadanda suka danganci biyan kudi dala 130,000 na rufar baki da Cohen ya ba wata ‘yar wasan fina-finan batsa mai suna Stormy Daniels
Masu masaniyi akan batun sun fadawa jaridar Washington Post da ta New York Times cewa ana binciken Cohen akan yiwuwar wata badakalar kudadenn banki
Babban lauyan Cohen, Stephen Ryan, ya fadi cewa binciken na zaman wani bangaren bukatar da mai bincike na musamman Robert Muller ya gabatar, Muller dai ya kwashe shekara daya yana binciken yiwuwar katsalandan Rasha a zaben shugaban kasa na Amurka da aka yi a shekarar 2016, da kuma yiwuwar alakar wadanda suka yiwa Trump yakin neman zabe da Rashar
Kwana daya da lashe zaben kasa jam'iyyar dake mulkin Hungary zata nemi kafa dokar da zata hana kungiyoyin fararen hula tallafawa 'yan ci rani
Kwana daya bayan da Firayim Ministar kasar Hungary Viktor Orban ya sami gagarumar nasara a zaben kasar, karkashin yakin neman zabe da yake kyamar baki, jam'iyyar dake mulkin kasar tace zata nemi a kafa dokokin da zasu hana kungiyoyin farar hula tallafawa 'yan ci rani
Jami'an jam'iyyardake mulkin kasar da ake kira Fidesz sun ce majalisar dokokin kasar zata fara aiki kan dokoki da za su hana masu rajin kare bakin haure da 'yan ci rani da zarar ta koma bakin aiki a farkon watan Mayu mai zuwa
Daftarin dokar zata tilastawa kungiyoyin dake taimakawa 'yan ci raninsu sami izini ministocin harkokin cikin gida na kasar su gudanar da aikin su, kana gwamnati zata aza harajin kashi 25 cikin dari kan gudumawar da irin wadannan kungiyoyi suke samu daga kasashen waje
Rahotanni daga Somalia na cewa, Kakakin Majalisar Dokokin Somalia, ya yi murabus daga mukaminsa sanadiyar wata takaddamar siyasa da ta kaure a fagen siyasar kasar
Jami’ai sun sanar da cewa Kakakin Majalisar Dokokin Somalia, Mohammed Osman Jawari, ya sauka daga kujerarsa bayan wani sa-in-sar siyasa da aka kwashe makwannin uku ana yi da Firai ministan kasar
Ministan tsarin mulkin kasar, Abdirahman Hosh ne ya bayyana hakan a shafinsa na Twitter inda ya ce kakaki Jawari ya mika takardar ajiye aikinsa
Dan majalisa Hussein Arab ma ya shaidawa wakilin Muryar Amurka saukar kakakin daga kujerarsa, inda ya ce “ mataimakin kakakin Abdeweli Muddey ne ya karanto mana takardar barin aikin kakakin da safiyar yau”
Daya daga cikin mukarraban Jawari ya shaidawa Muryar Amurka cewa ya yi murabus din ne bisa zabin kansa
Rasha da Syria sun nuna korafinsu bayan da wasu jiragen yakin Isra'ila suka kai farmaki a sararin samaniyar kasar Lebanon
Kasashen Syria da Rasha sun bayyana cewa jiragen yakin Isra’ila guda biyu da ke aiki a sararin samaniyar Lebanon sun kai hari wani hari filin tashin jiragen saman sojojin a tsakiyar Syria
Amman sojojin Isra’ila ba su yi magana akan hare-haren da aka kai a sansanin T4 da ke Lardin Homs ba
Kungiyar kare hakkin bil adama da ke da hedkwata a Birtaniya, ta ce mutane 14 sun mutu ciki har da dakarun kasar Iran
A watan Febrairun da ya gabata ne Isra’ila ta zargi sojojin Iran da amfani da wannan sansanin wajen aika jirgin sama mara matuki zuwa kasar Israila su kuma suka maida martini ta hanyar kai hari kan sojojin saman Syria da sojojin Iran da ke cikin Syria
Kuma Firayi Ministan Isra’ila Benjamin Nethanyahiu ya yi alkawarin maida martani ga duk wanda ya kai musu hari
Syria dai ta ci gaba da musanta amfani da makaman guba a cikin yakin da ya faro tun daga shekarar 2011 har da na baya-bayan nan da ake zargi a harin da aka a ranar Asabar din da ta gabata
Harin an kai shi ne a yankin da ke karkashin ikon ‘yan tawaye a wajen garin Damascuss wanda ya yi sanadiyyar mutuwar akalla mutane 40
Sakamakon bayanan sirri da ofishin lauyoyi ya bayyanawa 'yan sandan Berlin an cafke mutane shidan dake shirin kai hari akan 'yan kallo da masu wasan guje-guje a birnin Berlin
Hukumomin Jamus sun ce an tsare mutane shida a jiya Lahadi da ake zarginsu da hannu a cikin harin da yan ta’adda ke shirya kaiwa wani shirin wasan guje guj a birnin Berlin
A wata sanarwar hadin gwiwa, lauyoyi da yan sanda sun ce, akwai alamomi na musamman dake nuna wadanda aka kama masu shekaru daga 18 zuwa 21, suna cikin masu shirya wannan danyen aikin a kan wasan guje gujen
Yan sandan Berlin sun dora a shafinsu na twitter cewa sun kama mutane shida biyo bayan wani aikin hadin kai tsakanin yan sandan Berlin da ofishin lauyoyin kara
Wata jaridar Jamus ta Die Welt ce ta fara bada labarin yan sanda sun yi nasarar dakile shirin wani hari a kan masu kallon wasan guje guje da ma masu wasan da wukake
Sakamakon zaben 'yan majalisar dokokin Hungary zai tabbatar da cewa babu wani bakon haure da zai ratsa kasar shiga nahiyar Turai
Firayim Ministan kasar Hungary Viktor Orban ya na murnar abin da ya kira gagarumin nasara ga Hungary, bayan jami’iyarsa mai manufar kin bakin haure ta Fidesz ta lashe kujerun majalisa masu yawa a zaben wakilan majalisar da aka yi jiya Lahadi
Bayan kirga kusan dukkan kuru’un da aka kada, jami’iyar Fidesz da kawarta ta Christians Democrat ne ake sa ran zasu lashe kujeru 133 cikin kujeru majalisa199
Jami’iyar masu kishin kasa ta Jobbik zata sanu kujeru 26, yayin da jami'iyar yan gurguzu zata samu kujeru 20
Hungary ta gina Katanga kuma ta kaddamar da dokoki da nufin hana bakin haure daman ratsawa ta kasar zuwa kasashen yammacin Turai daga wurare kamar Syria da Afghanistan
Amma kungiyar Tarayyar Turai da Majalisar Dinkin Duniya sun bayyana fargabansu ga yanda nunawa bakin haure kiyayya yayi tasiri a yakin neman zabe
Koda yake galibin masu kada kuri’a, sun bayyana damuwarsu akan kaurar bakin haure, amma akasarinsu sun ce sun fi ra’ayi ko kuma shaawa akan yaki da cin hanci da rashawa da talauci da kuma inganta tsarin kiwon lafiya
Kotun kasa da kasa ta kira a kawo karshen tashin hankali tsakanin Israila da Falasdinawa bayan da Falasdinawa 29 suka rasa rayukansu lamarin da kotun ta ce tana bincike akai amma kuma Israila ta ce babu ruwanta da kotun domin ita ba mamba ba ce
Biyo bayan mutuwar Falasdinawa 29 a wata zangar zangar da suka yi arangama da yan sandan Isra’ila a kwanan nan, kotun kasa da kasa mai binciken manyan laifuka ta ICC tayi kira ga kawo karshen zubda jinin a zirin Gaza
Fatou Bensouda tace dama ofishinta yana gudanar da wasu bincike da farko a yankin Falasdinawar, don haka tana sa ido sosai a kan yankin
Tace duk wani laifi da ake zargin aikatawa a yanayin da ake ciki a Falasdinu, akwai yiwuwar gabatar da kara ga ofishinta ya tantance
Rahotannin sun nuna ana binciken Isra’ila a kan mutuwar Falasdinawa 29 yayin wata zanga zangar kwanaki 10 da kuma arangamar da aka samu a kan iyakar zirin Gaza
Isra’ila ba mamban kotun ba ce kuma ta musunta cewa Falasdinu ba kasa ba ce, don haka bata da hurumin shiga wannan kotun
Kotun ICC itace kotun duniya guda daya mai cin gashin kanta dake binciken manyan laifukan yaki
An kafata ne a shekarar 2002domin tayi binciken kisar kare dangi,da laifukan yaki da kuma laifukan da aka yiwa bil adama
Amurka ta dora alhakin harin makami mai guba da ake zargin dakarun Syria da kai wa a wasu yankunan fararen hula da ke Syria, lamarin da ya kai ga mutuwar mutane da dama
Amurka ta yi kira ga Rasha da ta kawo karshen goyon bayan da take bai wa gwamnatin Syria cikin gaggawa, ta kuma yi aiki tare da sauran kasashen Duniya domin a kaucewa munanan hare-haren da ake kai wa da makamai masu guba
Mai magana da yawun ma’aikatar harkokin wajen Amurka, Heather Nauert ce ta bayyana hakan, a wata sanarwa da ma’aikatar ta fitar, tana mai cewa Amurka na bibiyan wani rahoto da ya fito a ranar 7 ga Afrilu
Rahoton ya nuna cewa an yi amfani da makami mai guba akan wani asibiti da ke garin Douma na Syria
Sanarwar ta kara da cewa, “Rasha” ce ke da alhakin wannan hari, saboda goyon bayan da take bai wa gwamnatin ta Syria, inda ake kaikaitar dumbin fararen hula, ta hanyar sike numfashin al’umar yankin da makami mai guba
‘Yan tawaye suna zargin cewa dakarun gwamnatin sun jefa wani kuttun bama-bamai mai dauke da sinadarai masu guba a ranar Asabar, lamarin da ya halaka mutane da dama
Tohon shugaban kasa Brazil Luiz Inacio Lula da Silva ya mika kansa ga 'yansandabayan da aka basu umurnin su kame duk inda suka ganshi
Tsohon shugaban kasar Brazil Luiz Inacio Lula Da Silva, wanda aka yankewa hukuncin zaman gidan yari, daga karshe ya mika kansa ga ‘yan sanda a jiya asabar, kwana daya bayan, yashiga wasan buya da ‘yan sanda da aka basu umurnin kama shi
Da Silva ya bar ginin kungiyar maaikatar karfe inda ya nemi mafaka, kuma wurin da yake kewaye da masu gadin sa, da farko ma dai magoya bayan sa sunyi kokarin hana shi fita daga wurin
Amma dai daga bisaani ya fito kuma da kansa ya shiga motar ‘yan sanda wacce ta wuce dashi zuwa caji ofis din dake Sao Polo, daga nan kuma aka dauke shi zuwa birnin Curitiba inda can ne ofishin hukumar binciken yaki da masu cin hanci da rashawa take
A jawabin sa na farko lokacin da aka bada sanarwan cewa a kama shi a ranar talata ya shaidawa taron magoya bayan sa a ranar jumaa cewa, kage kawai ake masa anayi masa bita da kulli ne kawai domin a hana shi tsayawa takaran shugaban kasa wanda za ayi a cikin watan oktoba
Tun a ranar jumaa ne dai Da Silva yakamata ace ya fara zaman gidan yari na tsawon shekaru 12 akan laifin cin hanci da rashawa, amma maimako sai ya shiga wasan buya da jamiaan tsaro, domin ko ya tafi ofishin maaikatar karafa nakasar dake wajen birnin Sao Polo inda nan ne ya fara fice a matsayin shugaban kungiyar maaikata
Sai dai duk da lauyan sa yayi kokarin daukaka kara a ranar Jumaa amma hakan bai cimma nasarar ba
Hukumar Lafiya ta Duniya, WHO, ta cika shekaru 70 da kafuwa, inda ta kwashe shekaru da dama tana yaki da cututtaka da ke addabar duniya, amma duk da wannan nasara, masana na ganin har yanzu akwai jan aiki a gaban hukumar
Yau bakwai ga watan Afrilu, Hukumar Lafiya ta Duniya WHO, ta cika shekaru 70 da kafuwa, sannan rana ce har ila yau da aka ware a matsayin ranar Lafiya ta Duniya
Hukumar ta WHO, ta jagoranci ayyuka daban-daban na yaki da cututtuka masu saurin kisa, kamar irinsu bakon dauro
Sannan ta hada kai da sauran sassan Duniya domin yaki da sauran cututtuka da suka hada da cutar shan-inna ta Polio, inda a bara bayanai suka nuna cewa yara 17 ne kadai suka kamu da cutar a duk fadin Duniya
Sai dai bayanai na nuni da cewa hukumar ta fuskantar kalubale da dama
Rahotannin sun nuna cewa samun alluran rigakafin cututtuka a wasu yankuna na Duniya ya zama babban kalubale, lamarin da ya sa aka sa taken wannan shekara a matsayin “Health for All” wato samar da Lafiya ga “kowa da kowa
“Kusan irin kalubalan da muke gani a ko ina, na da nasaba da yanki, wato wuraren da ake fama da rashin isassun cibiyoyin kiwon Lafiya, ko kuma matsalolin da ke da nasaba da irin tsawon jiran da mutum zai yi kafin ganin likita da kuma rashin isassun likitocin
” Inji James Fitzgerald, jami’i a hukumar ta WHO
Wani matukin wata motar kai sakonni, ya abka kan mutanen da ke tafiya a gefen titi a birnin Muenster inda har ya kashe mutane uku ya jikkata wasu, amma 'yan sanda sun ce ba a san dalilin harin ba
‘Yan sanda a arewa maso yammacin Birnin Muenster da ke Jamus, sun ce wata mota ta yi kan wani cuncurundon jama’a, har ta kai ga wasu sun rasa rayukansu
Har ila sun ce an samu wadanda suka jikkata
‘Yan sandan yankin sun aike da sakon Twitter suna cewa “an samu asarar rayuka da kuma wadanda suka jikkata
Sun kuma yi gargadi ga jama’a, da su guji yin riga malam masallaci kan dalilin kai wannan lamari, domin a cewar ‘yan sandan yanzu suke kokarin tattara bayanai
An kuma yi gargadi ga jama’a da su kaucewa ratsawa ta tsakiyar Birnin na Muentser
Wasu rahotannin sun ce, direban motar ya harbe kansa, amma kuma ‘yan sandan ba su tabbatar da aukuwar hakan ba
Duk da cewa ‘yan sandan ba su tabbatar da dalilin harin ba, rahotanni sun nuna cewa harin ya yi kama da hare-haren ta’addancin da kasar ta Jamus da Faransa suka sha ganin irinsa
Kamfanin Dillancin Labarai na Reuters ya ruwaito cewa mutane 30 suka ji rauni
Wata arangama da aka yi a karshen makon nan tsakanin dakarun Isra'ila da Falasdinawa a yankin Gaza, ta kai ga mutuwar mutane tara a cewar hukumomin lafiya na yankin Gaza
A yau Asabar, Ma’aikatar Lafiya a yankin Zirin Gaza da ke karkashin kulawar kungiyar Hamaz, ta ce akalla mutane tara aka kashe, ciki har da dan jarida daya
Kisan ya faru ne bayan da dakarun Isra’ila suka yi ta harbi akan masu zanga zanga, yayin wata arangama da aka yi akan iyakar yankin
Ma’aikatar ta lafiyar ta ce, an harbi Yasser Murtaga a jiya Juma’a, wanda dan jarida ne mai daukan hoto da ke aiki da kamfanin dillancin labarai na Ain a yankin na Gaza, duk da cewa yana sanye da rigar da ta nuna cewa shi dan jarida ne
Dakarun Israila sun ce ba za su yi wani bayani kan wannan zargi ba, domin suna kan nazarin yadda al’amarin ya faru
Baya ga mutane tara da suka rasu a arangamar, ciki har da wani matashi mai shekaru 16, akwai kuma wasu mutane kusan 500 da suka jikkata sanadiyar harbin bindiga da dakarun na Isra’ila suka yi ta yi, a cewar ma’aikatar lafiyar ta yankin Gazan
A jiya Juma’a dakarun na Isra’ila suka rika jefa hayaki mai sa kwalla, tare da harba harsashai na roba da kuma na gaske, domin dakile masu kokarin ketara kan iyakar Isra’ila
Falesdinawa 7 ne sukarasa ransu a wani taho mu gama da sukayi da sojojin Israela dake bakin iyakar Gaza da Israela
Ma’aikatan kiwon lafiya na Falesdinu sunce sojojin Israela sun kashe Falesdinawa 7 a jiya jumaa lokacin da dubban su suka taru a bakin iyakar Isreala da Gaza
Maaikatar kiwon lafiya ta kasar Faledinu tace cikin wadanda akakashen ko har da wani dan shekaru 16, kuma rahotanni sun bayyana cewa falesdinawa 408 ne aka jima rauni sakamakon wannan rikicin
Wannan dai shi ya kawo adadin Falesdinawa 27 kenan aka kashe tun daga makan jiya lokacin da aka fara wannan zanga-zangar
A jiya juma’a dai lokacin zanga-zangar sojojin Israela sun harba hayakin nan maisa kwalla, kana suka yi harbi da harsashin roba harma da harsashi na kwarai domin ganin masu zanga-zangar basu samu nasarar balle shingen bakin iyakar ba
Domin ko masu zanga-zangar sun kona taya kusa da bakin iyakar, wanda wannan yasa hayaki ya tirnuke sama daf da bakin shingen dake bakin iyakar
Sojojn Israela suka ce masu zanga-zangar sun ta jefar su da wasu abubuwan fashewa, yayin da wasun su ma sunyi kokarin tsallake shingen bakin iyakar
Harin da sojojin Syria suka kai a gabashin Ghouta yayi dalilinmutuwar muta 40 ciki ko harda yara kanana 8
Sojojin Syria sun kai hari ta kasa dama ta sama akan garin dake gabashin Ghouta inda ya rage karkashin ‘yan tawaye, kuma sun kashe a kalla mutane 40 inji masu sa ido a wannan yakin
Gidan talabijin na kasar ya nuno jiya juma’a yadda hayaki ke tashi daga sassa daban-daban na birnin Douma, gari mafi girma a yankin na Ghouta
Rahotanni sun bayyana cewa sojojin sa kai ne suka auka ma garin inda nan ne keda sauran ‘yan tawayen Jaish al-Islam suke rike dashi
Wannan yakin ya biyo bayan da ‘yan tawayen dake Ghouta ne suka amince da su gitta arewa maso gabashin Aleppo bada matsala ba
A cikin satin data gabata ne dai Rasha tace kungiyar ta Jaish-al-islam ta amince data bar Ghouta, inda dubun dubatan jamaar kungiyar suke, amma kuma kwaran sai gashi an samu matsala wajen kwashewar nasu, abinda rahotanni suka ce matsalar ta biyo bayan rarrabuwar kawuna ne da aka samu game da kwashewar
Kungiyar nan mai sa ido dake da babban ofishin ta a Birtaniya da ake kirra Syrian Observatory for Human right tace cikin mutanen da aka kashe su 40 har da kananan yara 8
Kungiyar tace harinda aka kai ta sama ba mamaki jigir kasar Rasha ce ta kai shi domin ankai ire-iren wadannan hare-haren a sassan birnin daban-daban
Amurka takakabawa wasu mutane da Kanfanonin kasar Rasha Takunkumi
Fadar gwamnatin Amurka da ake kira White House ta bayyana cewa tasa takunkunmi ga mutane da kanfanoni 38 na kasar Rasha
Amurka tace ta dauki wannan matakin ne biyo bayan munanan tabio’in gwamnatin ta Rasha akan harkokin demokaradiyyar kasashen yammacin Turai dama sauran sassan duniya
An fitar da wannan sanar ce a taron manema labarai da akayi jiya jumaa a fadar ta White House, inda sakatariyar yada labrai fadar Gwamnatin,Sarah Huckerbee Sanders tace amma fa har yanzu Amurka tana so tayi aiki da kasar ta Rasha
Tace abinda kawai muke fata shine ganin kasar ta Rasha ta canza daukacin tabio’in ta, Sanders taci gaba da cewa zamu ci gaba da tattaunawa domin ganin mun samu kyakkyawar dangantaka nan gaba
Takunkunmin dai zai shafi fitaccen attjirin nan mai dinbin tasiri a harkokin mulkin kasar,da babban kanfanin sarrafa karafa sai kuma fitattun mutanen da suke na hannun damar shugaba Viladimir Puttin, da wasu kanfanoni 12 da suke mallakar wadannan mutanen ne da kuma wasau manya-manyan jamiaan kasar ta Rasha su 17 da kuma kanfanin sarrafa makamai mallakar gwamnati da wasu bangarorin sa, sai bankin kasar, wadannan sune tankunkumin zai mayar da hankali akansu
Daukacin wadannan rukunin da wannan takunkunmin zai shafa dai za a dakile harkokin dukkan kaddarorin su dake nan Amurka kana a hana Mutanen Amurka yin harkan kasuwanci dasu
A jiya jumaa da yawan ‘yan majilisar dokokin Amurka dama wasu masana harkokin kasa-da –kasa suke na’am da wannan matakin suna cewa wannan abu ne da ya dace ace anyi tuntuni
Amurka da China, jiga-jigai a fagen kasuwanci, na barazanar shiga mummunar gasar cinakayya da juna
Tuni su ka shiga saka haraji kan kayakin da kowannensu ke kaiwa kasashen juna
Cacar baka irin ta gasar cinakayya ta dada tsanani tsakanin Amurka da China zuwa yau dinnan Jumma’a, inda Shugaba Donald Trump ya yi barazanar saka karin haraji na dala biliyan 100 kan kayan da China ke shigo da su Amurka, yayin da ita kuma China ta yi gargadin cewa za ta ja da Amurka ko ta halin kaka
Jiya Alhamis Trump y ace ya umurci wakilan Amurka a bangaren cinakayya da su dubi yiwuwar kara haraji ma China bayan da Chinar ta fitar da jerin sunayen kayakin da Amurka ke kaiwa Chinar, ciki har da waken soya da kananan jiragen sama, wadanda kudinsu ya kai dala biliyan 50 da cewa su ma za ta saka masu karin haraji
Tun da farko a wannan satin Amurka ta saka haraji kan kayakin China da kudinsu ya kai dala biliyan 50
A wata takardar sanarwa ta yau dinnan Jumma’a, Ma’aikatar Chinakayyar China ta ce muddun Amurka ta dau matakin abin da Chinar ta kira kare kasuwarta, to China za ta “jajirce har zuwa karshen al’amarin ko ana ha maza ana ha mata, kuma labudda za ta rama sosai
Farashin hannayen jarin Amurka ya fadi bayan da Trump ya bayar da umurni na baya-bayan nan kan cinakayya
Darajar Dow ta fadi da maki wajen 400 a cinakayyar karshe
“A maimakon China ta gyara kuskurenta, ta zabi yin illa ga manomanmu da masu masana’antunmu,” a cewar Trump
A karshe dai an yanke ma tsohuwar Shugabar Koriya Ta Kudu daurin shekaru 24 a gidan yari saboda samunta da laifin cuwa-cuwa da kuma amfani da ikon mukaminta ba bisa ka'ida ba
Wata kotun Koriya Ta Kudu ta zartas da hukuncin daurin shekaru 24 ma tsohuwar Shugabar Koriya Ta Kudu Park Geun-hye, bayan da kotun ta same ta da laifin amfani da ikonta ba bisa ka’aida ba da kuma almundahana
Yayin yanke hukuncin, wanda aka yada ta gidan talabijin na kasa, Kotun Gundumar Tsakiyar Seoul ta sami Park da laifin karbar cin hanci da kwace da amfani da iko ba bisa ka’ida ba da kuma wasu tuhumce-tuhumcen dai
Babban Alkalin Kotun y ace ya zama wajibi a yi tuhumar gaske ma tsohuwar Shugabar “saboda laifin da ta tafka, ko ma don ya zama darasi ga duk wani Shugaban da zai yi amfani da ikon da jama’a su ka bashi ba bisa ka’ida ba, da kuma haddasa rudami a harkokin da su ka shafi kasa
Baya ga hukuncin daurin, an kuma ci Park tarar fiye da dala miliyan 16
Tsohuwar Shugabar ta Koriya Ta Kudu na iya daukaka kara cikin mako guda
Park dai ta tsaya kai da fata cewa ita fa ba ta aikata wani laifi ba, ta na jaddada cewa ramuwar gayyar siyasa ce kawai ta rutsa da ita
Masu gabatar da kara sun so a zartas ma ta da hukuncin daurin shekaru 30
‘Yar tsohon dan leken asirin Rasha da aka cutar da sinadaran guba a wani harin da aka kai mata a Birtaniya, tace tana samun sauki cikin gaggawa
Yulia ta fada a cikin wata sanarwar da yan sandan Birtaniya suka fitar a jiya Alhmis cewa, ta mike a makon da ya gabata kuma tana farin cikin kara samun kwarin jikinta
Mahaifinta Sergei Skripal mai shekaru 66 a duniya, har yanzu yana cikin mawuyacin hali a wani asibitin Birtaniya biyo bayan hari da guba da akai musu ranar hudu ga watan Maris, lamarin da Birtaniya ke zargin Rasha da aikatawa
Harin gubar da aka kaiwa Skripal da ‘yarsa ya tado da tankiyar diplomaisya tsakanin kasashen yammacin duniya da Moscow, shigen zaman doya da manja na wajajen shekarun , 1950
Birtaniya da Amurka da kawayensu na NATO sun kori jami’an diplomasiyar Rasha sama da 150 don nuna hadin kai da yin tir da harin gubar
Rasha dai tayi tsayin daka wurin musunta kai wannan harin, kana itama ta kori jami’an diplomaisyar kasashen yammacin duniyar dake cikin kasarta
A jiya Alhamis, an ga motocin bos bos guda uku da ake kyautata zaton suna dauke da jami’an diplomasiyar Amurka daga ofishin jakdancin Amurka a Moscow, bayan da wasu motocin dakon kaya sun kwashi kayayyakin su
A wani yunkuri da ka iya zama kokarin neman zaman lafiya tsakanin kasashen dake makwaftaka da juna ta hanyar shawo kan 'yan Taliban dake kasashen biyu inda suke ta'addanci ziyarar ka iya zama mafita
Firayin Ministan Pakistan Shahid Khaqan Abbasi, ya yi shirin kai ziyarar aiki a Afghanistan a yau Jum’a domin tattaunawa a kan dangantakarsu da ta yi rauni da kuma tattaunawa a kan bukatar hukumomi dake Kabul na tattaunawa da Taliban a zaman hanyar kawo karshen rikicin kasar
Jami’ai a babban birnin Pakistan Islamabad sun ce Abbasi zai kai ziyarar wuni guda ne bisa gayyatar da shugaban Afghanistan Ashraf Ghani ya bashi, a kan neman taimakon Pakistan, ta shiga tsakanin tattaunawa da Taliban
Shugabannin biyu zasu kuma tattauna a kan kawo karshen tsamin dangantakarsu da kuma hanyoyin bunkasa dangantakar siyasa da tattalin arziki da tsaro da kuma yaki da ta’addanci
Rashin sa’ar tsohon shugaban kasar Brazil Luiz Inacio Lulu da Silva ta kaucewa daurin shekaru 12 a gidan kaso na nufin watakila za’a daure shi nan bada dadewa ba, akalla mako zuwa, saboda wasu ka’idoji na tuhumar da ake masa kan cin hanci da rashawa
Yau Alhamis Kotun kolin Brazil ta yanke hukuncin yin watsi da bukatar tsohon shugaban Brazil Luiz Inacio Lulu da Silva fita daga kurkuku yayin da yake daukaka tuhumar da ake masa ta cin hanci da rashawa
Hukuncin da alkallai biyar cikin shida na kotun kolin suka yanke ya haifar da babban kalubale ga wannan dan takara da yake gaba a zaben shugaban kasa na wannan shekara a daya daga cikin manyan kasashen nahiyar Latin America
Lula da magoya bayansa dai sun ce zargin da ake masa duk siyasa ce kawai, kuma yanzu haka rahottani sun ce hukumomin sun fara shirin daukar matakan fuskantar manyan tarukkan gangami da za’ayi a biranen kasar da dama na masu goyon bayan tsohon shugaban da masu kyamarsa
An yankewa Da Silva hukunci a watan Yulin bara saboda ya taimakawa wani kamfanin ‘yan kwangila na masu gine-gine samun kwangiloli masu tsoka bayanda suka yi masa alkawarin bashi wani katafaren gida a bakin teku
Da Silva dai ya musanta zargin
Wasu manyan motocin safa-safa guda ukku aka hango yau Alhamis shake da mutane da kayansu suna barin harabar ofishin jakadancin Amurka dake birnin Moscow, sun tasarwa babban filin jirgin sama a daidai lokacinda wa’adin zaman kasar da Rasha ta yanke masu yake karewa
Yanzu haka tarin ma’aikatan diflomasiyar Amurka na kan hanyarsu ta dawowa gida bayanda aka taso keyarsu daga Rasha a matsayin maida martini ga matakin da ita ma Amurka ta dauka kwanan baya a kan Rasha, na korar irin wadanan jami’an nata
Duk wannan ya faru ne bayan harin gubar da aka kai a Ingila kwannakin baya akan wani tsohon jigon leken assiri na Rasha, abinda ake dora laifin kan ita gwamnatin ta Rasha
An dai yi ta samun irin wannan zirga-zirgar ta jami’an diflomasiyar kasashe da dama da ake kora daga ma’aikatunsu na diflomasiya, tun bayan wannan farmakin na guba da aka kai akan Sergei Skripal da ‘yarsa, wanda Biritaniya ta ce an yi anfani da wata guba ce da aka san cewa sojan Rasha ne ke sarrafa ta
Wannan al’amrin dai ya janyo lalacewar dangantakar Rasha da kasashen yammaci da dama, wanda a dalilinsa ne aka kori ma’aikatan diflomasiyar Rasha kamar 150 daga Amurka da kasashen dake cikin kungiyar Turai ta EU da wadanda ke a kungiyar tsaron Turai ta NATO
Bayan shekaru 35 da rufe gidajen silima a kasar Saudiya biyo bayan matsin da manyan malaman addini suka yiwa gwamnati a wancan lokacin, cikin wannan watan za'a a sake budesu a wurare 40 ba tare da nuna banbancin jinsi ba wurin kallo
A karon farko cikin shekaru 35 za'a bude gidan silima a kasar Saudi Arabia
Ana sa ran bude gidan majigin a ranar 18 ga wannan watan
Kamfanin nan harkokin nishadi mafi girma a duniya AMC ya fada jiya laraba cewa hukumomin kasar Saudiyya sun bashi lasisin bude gidan majigi 40 a manyan biranen kasar 15 cikin shekaru 5 masu zuwa
Kasar wadda aka sani da masu ra’ayin rikau, suna da wadannan gidajen majigin a shekaru 40 da suka gabata, amma manyan malaman su suka tilasta ganin an rufe su
Bayanai daga shugaban kanfanin AMC Adam Aron, sun tabbatar cewa gidan majigin ba za a nuna banbancin jinsi ba kamar yadda ake tafiyar da sauran wurare ba, amma akwai wasu lokutta da za'a ware domin nuna fina-finai ga jinsi daya
Wannan yunkurin na sake bude gidajen silima wani bangare ne na bunkasa tafiya da zamani da yarima Mohammed Bin Salman ke hankoron yi musammmam wajen kashe kudi cikin gida a wannan yanayin na faduwar farashin man fetur a kasuwannin duniya
Dama dai ‘yan kasar ta Saudiyya an sansu da son kallon kafofin yada labarai da shirye shiryen nishadi da al’adun kasashen yammacin duniya
Duk da rufe gidajen silima, 'yan kasar suna kallon fina-finai daga Hollywood, da shirye shiryen talabijin na baya-bayan sosai a gidajen su, kuma abune da suke hira akai sosai
Shugabannin uku dake goyon bayan bangarori daban daban a yakin Syria da ya kwashe shekaru bakwai ana fafatawa sun hadu a birnin Ankara kasar Turkiya da zummar kawo karshen yakin na Syria
A wani yunkurin ganin an kawo karshen yakin da ake yi a Syria, shugaban kasar Turkiyya Recep Tayip Erdowan ya karbi bakuncin takwarorin sa na kasashen Iran, Hassan Rouhani, da na Rasha Vladimir Puttin, a jiya laraba, a wani taron kasashen ukku zagaye na biyu
Iran, da Rasha da Turkiyya, wadanda sune manyan masu goyon bayan sassa daban daban na bangarorin dake gaba da juna a rikicin na Syria tsawon shekaru 7 ana fafatawa, da mamaki a ce kawaye ne domin samun zaman lafiya
Sai kara bayyana yake yi, kowanne daga cikin shugabannin yana takwarorinsa a zaman mai tasiri wajen kawo karshen wannan fadan, kuma kowa ya cimma burinsa a yankin
A karshen taron kolin, shugabannin da suka halarci taron sun yi alkawarin, za su maida 'yan gudun hijira daga Syria, wannan alkawari na da ma'ana ainun ga hukumomi dake birnin Ankara, ganin ta bada mafaka ga kimanin 'yan Syria milyan uku wadanda rikicin ya tilastawa barin muhallansu
A taron da suka yi cikin sirri, rahotanni suka ce shugaba Rouhani na Iran ya matsawa shugaba Erdogan lamba da ya mika bangaren Syrian da ya kame ga gwamnatin kasar ta Syria, abinda da farko Turkiyyan tace ba zai yiwu ba
Sai dai kuma sun cimma matsaya wajen sukar rawar da Amurka ke takawa a wannan yakin
Yanzu dai shugabannin sun amince su sake gudanar da wani taron a Tehran babban birnin Iran
Karin harajin da China ta sanar jiya Laraba martani ne akan abun da Amurka ta yiwa kayanta dake shigowa Amurka kuma ta ce matakin zai fara aiki ne ranar da Amurka ta fara aiki da nata
A jiya Laraba Sin, ko China, ta bayyana anniyarta na kara kudin fito ko haraji da yakai dala biliyan 50 akan kayayyakin da za a shigo dasu daga Amurka, a zaman martani kan irin wannan mataki da Amurka ta dauka kan kayayyaki daga kasar
Wannan matakin dai zai kara kudin fito da kashi 25 akan kayayyakin Amurka har 106, da suka hada da waken Soya, da Jirgin Sama da motoci
Maaikatar Ciniki da masana’antu ta kasar ta China ta dauki wannan matakin ne dai kasa da Sa’o’i 11 bayan da Amurka ta bayyana kudirin ta akan kayayyakin kasar China
Sai dai ma’aikatar tace batun ko yaushe wannan sabon harajin zai fara aiki ya dogara ne akan ranar da na Amurka ya fara aiki da sabon harajin da ta bayyana
Yiyuwar rikici ta fuskar kasuwanci tsakanin kasashen biyu mafi karfin tattalin arziki a duniya ya tada hankalin masu zuba jari, domin haka ne ma kasuwar hannayen jari ta Amurka ta fara hada-hadar a wunin jiya da faduwa
China ta sanar da shirinta na kakaba haraji a kan kayan Amurka da suka kai kimanin dalar Amurka miliyan 50,000
Wannan mataki da kasar China ta dauka zai yi karin haraji zuwa kashi 25 cikin 100 akan kayan Amurka iri 106 da suka hada da waken soya, jiragen sama da motoci
Ma’aikatar kasuwancin China ta ce lokacin da matakan na ta za su fara aiki ya dogara ne akan lokacin da harajin kasar Amurka kan hajjojin China suka soma aiki
A cikin watan jiya ne, shugaban Amurka ya bayyana yadda Amurka za ta yi karin haraji na biliyan 50 ga kayan kasar China
Sannan kuma jiya Talata sai ga shi hukumomin kasuwanci na Amurka sun saki wani jerin samfurin kayan China guda 1,300 wadanda suka hada da jiragen sama, kayan kiwon lafiya da kayayyakin watsa labarai da abin ya shafa
'Yan gudun hijirar da ke tafiya don neman mafaka sun janyo maida martani daga shugaban Amurka Donald Trump
Gwamnatin kasar Mexico ta ce za ta ba da mazaunin ‘yan gudun hijira ga wani ayarin bakin haure daga kasashen yankin Amurka ta tsakiya, wadanda sakonnin shugaban Amurka Donald Trump a shafinsa na tweeter su ka tada musu hankali kwanan nan, akan bukatar shugaban ta karfafa iyakokin kasarsa
A wata sanarwa daga ma’aikatun harkokin cikin gida da na waje na Mexico suka fidda jiya litinin, sun lura cewa ayarin jama’ar wadanda yawancin daga kasashen Guatemala, da Honduras, da El Salvador suka fito, sun taba yin irin wannan tafiyar ta ayari tun daga shekarar 2010, abinda ke janyo hankali akan ‘yancin ‘yan gudun hijira, musamman wadanda ke guje wa matsanancin yanayin rayuwa a kasashensu don neman mafaka a wasu wuraren
“Manufofi akan baki na kasar Mexico na da karfi sosai, da su ke neman tabbatar da doka, da oda wajen shigowar baki da kuma mutunta ‘yancin jama’a a cewar sanarwar
Babu yanayin da gwamnatin Mexico ta yarda da shigar baki ba bisa ka’ida ba a kasar
Duk da cewa bangarorin biyu sun jaddada cewa ana cigaba da yin shawarwari, babu wani abu a zahiri da ke nuna su na kokarin neman mafita daga cece-kucen nasu
A yayin da rikicin cinikayya tsakanin Amurka da China ke kara zafi, kasashen biyu na maganganu masu zafi amma kuma, a lokaci guda suna ba da tabbacin cewa komai zai daidaita
Duk da tabbacin da ake samu daga kasashen biyu, masu fashin baki a China da Amurka sun rarrabu akan munin yanayin
“A yanzu, kasuwanni na maida murtani, manoma na maida murtani, kungiyoyin cinikayya na maida murtani, kuma yawancin mu na ganin cewa karshenta, da kyar wannan takaddamar ta haifar da Da-mai-ido,” a cewar Dave Swenson wani masanin harkokin tattalin arziki a jami’ar Iowa dake Amurka
Ya cigaba da cewa, “abinda muke gani yanzu tabbas rikici ne, an ja daga, abinda ba mu sani ba, shine har zuwa wane mataki bangarorin biyu zasu kai
Ana sa ran shugaba Trump zai sanar da sabon tsarinsa na haraji da zummar horad da China a kan irin manufofinta na musaya da kuma satar fasahun Amurka da take yi
Idan kwamitin sulhun ya kai ziyara Bamgladesh da Myanmar zai ga halin da 'yan kabilar Rohyngya musulmi ke ciki wadanda fiye da dubu dari bakwai na gudun hijira a Banglaesh din biyo bayan kashe kashen da sojojin Myanmar suka yi masu a kasarsu
Watakil wakilan kwamitin sulhu na Majalisar Dinkin Duniya, MDD, su kai ziyara kasashen Myanmar da Bangladsh cikin watan nan domin gane ma kansu halin da dubban musulmi 'yan kabilar Rohyngya suke ciki wadanda suka gudu daga matakan murkushesu da sojojin Myanmar suke yi
"Yanzu dai muna shirya sharudda da ka'idoji, inji shugaban kwamitin na wannan wata, jakadan kasar Peru Gustavo Meza-Cuadra ya gayawa manema labarai jiya Litinin
Kimanin tsiraru musulmi 'yan kabilar Rohyingya su dubu dari bakwai ne suka gudu daga jahar Rakhine zuwa makwbciyar kasa Bangladesh tun watan Agustan bara, bayan harin da mayakan sakai 'yan kabilar suka kaiwa dakarun kasar hari, martanin harin ne jami'an tsaron kasar suka dauka, har MDD tace an shirya gayyar da tsari, wadda ya tafi dai dai da ma'anar abunda litattafai suka wallafa kan abunda ake kira 'kisan kare dangi" ko kawar da wata kabila baki daya daga wani wuri
Sai dai jakada Meza yaki ya bada wani karin bayani, illa kurum cewa ya yi har yanzu suna aiki kan wannan ziyara
Yarjejeniyar da Israila ke son ficewa daga ciki ta tanadi ci gaba da rike 'yan gudun hijiran Afirka 16,250 har zuwa lokacin da Majalisar Dinkin Duniya ta samar masu wurare a nahiyar Turai a ksashe kamar Jamus, Italiya da dai sauransu
Firayim Ministan Isra'ila Benjamin Netanyahu, jiya Litinin ya bada sanarwar zai jingine yarjejeniyar da Bani yahudun ta cimma da hukumar kula da 'yan gudun hijira ta Majalisar Dinkin Duniya, MDD na sake tsugunar da dubban 'yan ci rani daga Afirka a wasu kasashen yammacin duniya
Sa'o'i bayan ya bada sanarwa kan wannan yarjejeniya, Mr
Netanyahu ya bayyana ta shafinsa a Facebook cewa, zai jingine yin aiki da shirin sai bayan an sake gudanar da wani nazari
Karkashin yarjejeniyar, 'yan gudun hijirar, wadanda suka ce suna neman mafakar siyasa, amma da Isra'ila take kallaonsu a zaman 'yan ci rani, dubu 16, 250 za'a sake tsugunar dasu a kasashen Canada,da Italiya, da Jamus, kamar yadda Firayim Ministan yayi bayani a jiya Litinin
Yayinda aka kai wannan adadi kuma za'a basu izinin ci gaba da zama a Isra'ila
Amma jim kadan bayan bada wannan sanarwa wadannan kasashen yammacin duniya kama daga Jamus suka ce basu da masaniya gameda wannan yarjejeniyar
Galibin wadannan 'yan gudun hijiran sun fito ne daga kasashen Eritrea, da kuma Sudan wacce take fama da yake yake
Ma’aikatar lafiya ta yankin Falasdinu ta bayyana mutuwar wani mutumin Gaza wanda sojojin Isra’ila suka kashe a yayin wata zanga zanga da aka gudanar a makon da ya gabata
Jami’an kiwon lafiya a ma’aikatar lafiyar ta yankin Falasdinu, sun tabbatar ta kawo jimillar wadanda aka kashe a tarzomar da ta auku a Zirin Gaza zuwa 17
Ya zuwa karshen makon da ya gabata adadin mutane 15 hukumomin yankin na Falasdinawa suka ce sun mutu
Ma'aikatar har ila yau ta ce wasu daruruwa mutane kuma sun ji raunuka
Rundunar Sojin Isra’ila ta bayyana cewa sojojinta sun bude wuta ne akan masu zanga zangar a lokacin da wadansu daga cikin su suka yi kokarin rusa shingen da ke kan iyakar su da Falasdinu
Ta kuma zargi Falasadinawan da jefa duwatsu da bama-bamai cikin kasarta, tana mai cewa 10 daga cikin wadanda aka kashe ‘yan ta’adda ne wadanda su ka yi kokarin haurawa kan iyakar kasar
Tashin hankalin da ya auku ranar jumm’a a Zirin Gaza shi ne mafi muni da aka samu kashe-kashe mafi muni a tsakanin Isra’ilawa da Falsadinawa tun wanda aka gani shekarar 2014
China ta mayarwa da Amurka martani ta fuskar cinikayya, bayan da ta kara haraji kan wasu kayayyakin Amurka da ake shiga da su cikin Chinan, wanda hakan martani ne ga makamancin wannan mataki da ita ma Amurka ta dauka a baya
Kasar China ta kara haraji kan kayan da ake shigo da su daga Amurka da kaso 25 cikin dari, wadanda suka hada da kayan marmari, naman alade da sauransu inda kudin kayan ya kai dalar Amurka biliyan uku
Karin harajin zai fara aiki ne nan take, a yau Litinin, kamar yadda Ma’aikatar kudaden China ta bayyana a jiya Lahadi
China ta ce ta mayar da martani ne kan karin harajin da Amurka ta sa wa China a ranar 23 ga watan Maris din da ya gabata akan kayayyakin karafa da dalma da suke shigar da su cikinta
Haka kuma a wani bayani da ma’aikatar cinikayyar China ta fitar a safiyar yau Litinin, ta fada cewa za ta dakatar da abin da kungiyar cinikayya ta duniya wato WTO ta wajabta akanta, na rage haraji kan kayan da suke shigowa daga Amurka guda 120, ciki har da kayan marmari da sinadarin ethanol
Ta ce harajin shigo da wadannan kayan zai karu da kashi 15 cikin 100
Karin harajin mai da martanin na zuwa ne a lokacin da rikicin kasuwanci tsakanin Amurka da China yake kara kamari
A wani yaki da ta'addanci da sojojin India suka kaddamar a wurare uku a yankin Kashmir mutane 18 suka rasa rayukansu
An kashe mutane 18 a cikin wasu tashe tashen hankula a wurare dabam daban uku a jiya Lahadi, yayin da sojojin India suka gudanar da wani matakin yaki da ta’addanci a yankin Kashmir na kasar Indiya
Babban darektan yan sandan yankin S
Vaid, yace mayakan sa kai 11 da sojoji uku da fararen hula guda hudu ne suka mutu a arangamar
Yace mayakan sa kan da suka mutu a wannan rikici, yan wata kungiya ce da ake kira Hizbul Mujahideen, da kuma Lashkar-e-Tayaba wato (dakarun ma'bota hanyar gaskiya
Amurka da India sun ayyana kungiyoyin biyu a matsayin yan ta’adda
Vaid ya shaidawa Muryar Amurka cewa yayin wani shirin farauta da yan sanda ke yi, wani dan bindiga ya mika kansa ga yan sandan
Vaid ya ce matakin ya sami gagarumar nasara a cikin yan makwanni nan
Gobara ta lakume kayan abinci a kasar Yemen wanda hakan ya durkusad da ayukan jin kaia wannan kasar
Mummunar gobara ta barke a wurin da hukumar abinci ta duniya ke ajiye kayan abinci a Yemen, a kusa da gefen tekun Bahar Al-Ahmar dake birnin Hodeida
Kafan yada labarai mallakar gwamnatin kasar ta Yemen ta bayyana cewa gobarar wadda ta fara jiya asabar tayi mummunar barna musammam ga kayayyakin aikin jin kai da aka tara a wannan wuri, sai dai kawo yanzo ba a gane abinda ya haddasa wannan gobarar ba
Wani jamiin Gwamnati ya shaidawa wa kanfanin dillacin labarai na Faransa cewa gobarar ta lakume manya-manyan runbunan ajiye abinci guda hudu,wanda ke dauke da tarin kayan abincin da yakai tan 50
Jamiaan kasar taYemen sun bukaci MDD data binciki wannan al’amari
Haka kuma ko baya ga kayan abinci dake jibge a cikin wadannan runbunan akwai katifu, da dai sauran kayayyakin anfanin bani adama da ake rarrabawa bayin ALLAH da yaki ya raba su da muhallin su
Yemen dai ta shiga cikn halin oni ‘yasu ne a cikin wannan lokacin tun daga cikin shekarar 2015 lokacin da kasar Iran take mara wayan tawayen Shia’a baya, yayin da ita kuma kasar Saudiyya ke goyon bayan rundunar hadin gwiwa wanda kasashen duniya suka yarda da halarcin su
Shi dai wannan gari na Hodaida nan ne runbunan abinci da kayayyaki suke yana tamkar matsayi wani ruhin kasar ta Yemen ne, domin da yawan ‘yan kasar suna dogaro ne da abincin da ake rarraba musu daga wannan wurin
Bayan rayukan Falasdinawa 15 da suka salwanta a rikicin da ake yi a kan iyakar Isra'ila da Gaza, babban Sakatare na Majalisar Dinkin Duniya, Antonio Guterres, ya nemi da aka gudanar da bincike
Babban sakataren Majalisar Dinkin Duniya, Antonio Guterres ya yi kira da a gudanar da bincike mai zaman kansa, kan mummunar arangamar da ta auku akan iyakar Isra’ila da yankin Gaza a jiya Juma’a
Arangamar ta yi sanadin mutuwar Falasdinawa 15, kana wasu 1,400 suka jikkata, ciki har da mutane 750 da suka ji raunuka sanadiyar harbin bindiga
A jiya Juma’a kwamitin Sulhu na Majalisar ya gudanar da wani taron gaggawa, domin tattauna takaddamar da ta kaure a yankin na Gaza
Amma ba a cimma wata matsaya ba
Jakadan Isra’ila a Majalisar Dinkin Duniya, Danny Danon, ya ce an gudanar da taron gaggawan, duk da cewa Amurka da Isra’ila sun kalaubalanci hakan, inda suka yi kira da a dage zaman har sai an kammala wani bikin Yaduwa da suke yi a daidai wannan lokaci
Rikici ya barke ne a lokacin da dubban Falasinawa suka nufi kan iyakokin yankunan biyu, lamarin da dakarun Isra’ila suka ce sun maida martani akan masu jifan su da duwatsu
Ma’aikatar kiwon lafiya a Falasdinu ta ce dakarun Isra’ila sun yi amfani da harsashi na asali da yaji mai sa kwalla wajen tarwatsa mutane
Wannan arangama ita ce mafi muni da ta auku a yankin na Gaza da ke cikin yankin Falasadinu, tun bayan yakin 2014 da aka yi tsakanin Isra’ila da Hamas
An kashe Falesdinawa su 15 lokacin da suke zanga-zanga a bakin iyakar Izraela da Gaza
Maaikatar kiwon lafiya na Falesdinu ya ruwaito cewa mutane 15 ne suka mutu kana wasu daruruwa sun samu rauni a jiya jumaa, sakamakon jamiaan tsaron Israela da suka farmusu akan bakin iyakar Israela da Gaza
Sojojin Israela suka ce sunyi anfani ne da rundunar su na fatattakar masu zanga-zanga, domin ganin sun kwantar da zanga-zangar da Falesdinawan sukeyi, wanda shine irin sa mafi girma da suka taba gudanarwa a wannan bakin iyakan
Rikici dai ya barke sailin da dubban Falesdinawa suka dunfari bakin iyakar, wannan yasa sojojin kasar Izraela yunkurowa domin su dakatar dasu domin ko falesdinawan sun dunfari bakin iyakar hadi jifa, tare da mirgina tayoyin da suka cinna ma wuta suna tura su suna gangara baki iyakan
Haka kuma sojoji na Izraela sun zargi ‘yan taadda dake son suyi anfani da damar zanga-zangar domin sukai hari abinda sojojin Izraela suka ce ba zata yiwu ba
Maaikatar kiwon lafiya na kasar Falesdinu tace sojojin Iszaela sun sunyi harbin cikin cincirondon taron ko bayan sun harba musu hayakin nan mai sa kwalla
Wanda hakan yayi dalilin mutuwar mutane 15 kana ya jima mutane kusan 1,400 ciki ko harda mutane da suka kai 750 da harbin yayi musu rauni
A cigaba da fadawa munanan hadurra da bakin haure ke yi, a fadin duniya, bakin hauren wajen 17 ne su ka mutu a wani hadari a Turkiyya
Mutane akalla 17 sun mutu yayin da wasu kuma 36 su ka ji raunuka, bayan da wata karamar motar bus (mai dauke da bakin haure) ta yi karo da falwayar wutar lantarki a gabashin kasar Turkiyya, inda ta kama da wuta, a cewar kafafen labaran kasar a yau dinnan Jumma’a
Direban motar na daga cikin wadanda su ka mutu din, a cewar hukumomin Turkiyya, sannan wadanda su ka ji raunukan, wasunsu ma cikin mawuyacin hali, an kai su asibitin jahar Igdir
Gwamnan jahar ta Igdir, Enver Unlu, ya ce wasu daga cikin wadandan abin ya rutsa da su sun mutu yayin hadarin, amma wasunsu sun mutu ne lokacin da wata karamar motar bus, wadda ita ma ke dauke da bakin haure, ta markade su
Kamfanin Dillancin Labaran Gwamnati na Anadolu y ace moyar da ta yi hadatsarin na daren jiya Alhamis akan babbar hanyar Igdir zuwa Kars, na dauke ne da ‘yan kasashen Afghanistan da Pakistan da Iran, wadanda su ka shiga cikin kasar ta Turkiyya ba bisa ka’ida ba, ta kan iyakar Iran
Karamar motar bus din mai daukar mutane 14, na makare ne da mutane sama da 50, ciki har da mata cewar kafar labaran
Babban lauyan gwamnati ya fara bincike kan wannan hatsarin, a yayin da kuma jami’ai ke kokarin gano asalin direban
A cigaba da dambarwar diflomasiyya da ake yi tsakanin Amurka da wasu kasashe 20 a gefe guda da kuma Rasha a daya gefen, Ma'aikatar Harkokin Wajen Rasha ta kira jakadun wasu kasashen don bayyana rashin jin dadinta
Ma’aikatar Harkokin Wajen Rasha ta kira manyan jami’an diflomasiyyar kasashen da su ka kori jami’an diflomasiyyar Rasha don ta mika masu takardar nuna rashin jin dadinta ta kuma bayyana masu matakan ramuwar gayyar da za ta dauka
An ga Jakadan kasar Jamus na barin Ma’aikatar ta Harkokin Wajen Rasha a yau dinnan Jumma’a, a yayin da aka kuma ga jakadun kasashen Netherlands da Ukraine da Faransa da Italiya da Poland na isowa
Jiya Alhamis Amurka ta ce Rasha ba ta da hujjar daukar wani matakin ramuwar gayya ta wajen korar jami’an diflomasiyyar Amurka
Daga bisani a jiya Alhamis din Fadar Shugaban Amurka ta White House ta fitar da wata dakartar bayani, inda ta ke cewa matakin da Rasha ta dauka ya dada sukurkuntar da dangantaka tsakanin Amurka da Rasha
Amurka da sauran kasashe sama da 20 sun soke takardun aikin jami’an diflomasiyyar Rasha, wadanda kasashen su ka zarga da gudanar da ayyukan leken asiri, bayan da aka zargi Rashar da kai harin guba kan wani tsohon dan leken asirinta Sergei Skripal da diyarsa Yulia, a farkon wannan watan a Salisbury
Makami mai linzami da Pakistan ta gwada a karkashi teku ta ce ta yi ne domin ya zama wa India kashedi, kada ta nemeta da yaki kamar yadda suka saba yi can baya
Pakistan ta sanar jiya Alhamis cewa, ta yi nasarar gwada makami mai linzami da za'a iya goyawa makaman nukiliya
An harbo makamin daga jirgin ruwan yaki mai tafiya karkashin kasa, kuma zai iya tafiyar kilomita 450
Wannan makamin mai linzami da Pakistan ta kera mai suna Babur, an harba shi ne a karkashin ruwa kuma ya isa daidai inda ake bukatar ya isa, acewar wata sanarwar sojin kasar
Wannan makami mai linzami za'a iya goya masa makamai iri daban daban ,kuma ya baiwa Pakistan wani zabi na kai farmaki
Pakistan ta ce tana shirinta na kera makaman nukiliya da masu linzami ne, domin India, kuma hakan acewarta ya hana babbar makwabciyarta mai karfin soji kawo mata yaki
Shugaba Trump ya yi barazanar dakatar da yarjejeniyar cinikayya da ya cimma da kasar Koriya ta Kudu kwanaki biyu da suka wuce wadda shi da kansa ya kira "nasara ga ma'aikatan kasashen biyu"
Kwana daya bayan da ya kira yarjejenyar cinikayya tsakanin Washington da hukumomi dake birnin Seoul, a zaman "nasara ga ma'aikatan Amurka da Koriya" shugaba Donald Trump, ya yi barazanar dakatar da fara aiki da sabauwar yarjejeniyar tsakanin kasashen biyu
Trump ya fadawa wani taro jiya Alhamis a jihar Ohio, cewa tana yiwuwa ya fasa aiwatar da wannan yarjejeniya, har sai bayan an cimma yarjejeniyar wargaza makaman nukiliyar Korea ta Arewa
Ya kira sabunta yarjejeniya da Korea ta Kudu muhimmin batu kuma yace zai tabbatar da ganin an yiwa kowa adalci
Trump bai yi karin bayani a kan dabarunsa na dakatar da yarjejeniyar ko kuma wane irin hanya zai bi da Koriya ta kudu ba kan batun Nukiliyar Koriya ta Arewa, a dai dai lokacinda yake shirin taron koli da shugaban Korea ta Arewa Kim Jong Un kafin nan da watan Mayu
Sai dai Amurka da wakilan Koriyan sun sanar da sabunta yarjejeniya a cikin wannan mako
Yarjejeniyar ta fitar da Koriya ta Kudu daga cikin kasashen da Amurka ta dorawa haraji, yayin da kuma ta rage shigowar karafa daga Koriyaa ta Kudun
Watan gobe ne tsohon shugaban Faransa Nicolas Sarkozy zai gurfana gaban kotu bisa zargin cin hanci da rashawa tare da karban tallafin kudi daga marigayi shugaban Libya Moammar Ghadafi shekaru 11 da suka gabata
Jiya Alhamis ne wata Kotun Faransa ta umarci tsohon shugaban kasar Nicolas Sarkozy ya gurfana gabanta bisa zargin cin hanci da rashawa da amfani da martabarsa ta hanyoyin da basu dace ba
Shari’ar zata mai da hankali ne a kan magana ta wayar tarho da ake zargin Sarkozy ya yi da wani alkali dake binciken zargin yakin neman zaben Sarkozyn a shekarar 2007, ya sami gudumawa ta barauniyar hanya
Ana zargin dan siyasar mai ra’ayin mazan jiyan ne, yayi alkawarinn zai sa a karawa alkali mai bincikensa girma, idan ya amince zai bashi wasu muhimman bayanai game da binciken yakin neman zaben sa
A wannan magana da alkali Gilbert Azibert, babban alkali a babbar kotun kasar, Sarkozy ya ce zai taimaka ya bashi wani babban mukami a Monaco mai makwabta da Paris
Yan sanda sun dauki hirar da suka yi akan fei-fei
Sabbin bayanai da aka samu suna zuwa ne, kwanaki bayan da aka kaddamar da bincike a kan ikirarin cewa Sarkozy ya karbi tallafin kudi daga hannun marigayi tsohon shugaban Libya Moammar Gadhafi, da ya kai shi ga lashe zaben shugaban kasar shekaru 11 da suka wuce
Sarkozy ya musunta aikata laifi, kana lauyoyinsa sun ce zasu daukaka kara a kan shawarar gurfanar da shi gaban shari'a, a wani zaman kotu da za'a yi a ranar 25 ga watan Yuni
Haka ma an bukaci Lauyan Sarkozy, Thierry Herzog, da alkali Azibert, su ma a gurfanar da su
Shugaban kasar Korea ta Arewa Kim Jong Un, da na Korea ta Kudu zasu yi wani babban taron koli a ranar 27 ga watan Afrilun wannan shekara
A yau Alhamis shugaban kasar koriya ta Arewa da ta Kudu zasu gana da juna a lokacin wani taro tsakanin jakadun kasashen biyu a wani kauye mai suna Panmunjonm, dake a yankin nan da ba soja a cikinsa wanda ya raba kasashen biyu tun yakin basasar da suka yi da juna tsakanin shekarar 1950 zuwa 1953
Shuwagabannin Kasashen biyu dai sau biyu kawai suka taba haduwa da juna tun bayan rabuwarsu, daya a shekarar 2000 da na karshen a shekarar 2007
An cimma Yarjejeniyar yin wannan taro tsakanin kasashen 2 bayan ziyarar ba-zatan da Kim Jong Un, ya kai zuwa kasar China, tafiyar shi ta farko zuwa kasashen waje tun lokacin da ya anshi mulki a shekarar 2011 bayan rasuwar mahaifinshi Kim Jong na biyu
Kasar China ta ce Kim, ya yarda da shirin dakatar da kokarinsa na neman makaman nukliya a yankin
Amurka ta kori 'yan diflomasiyar Rasha 60 daga kasarta a matsayin martani akan zargin da ake yiwa Rasha na kai hari kan Birtania da makamai masu guba da duniya ta haramta
Prime Ministan Birtaniya Theresa May ta yaba da "Martani mai karfi Amurka ta dauka" na korar jami'an diflomasiyyar Rasha su 60, bayan da aka aza laifin cewa hukumomin kasar dake Moscow sune suke da alhakin kai hari da sinadarai masu guba kan tsohon dan leken asiri Rasha dake zaune Birtaniya
Sanarwan data fito daga fadar gwamnati kasar ta Birtaniya da ake kira Downing Street,tace May tayi Magana da shugaba Trump ta wayar tarho, tana shaida masa cewa Birtaniya ta ji dadin matakin da Amurka ta dauka cutar da Serkei Skripal da diyar sa a garin Salisbury a Birtaniya a farkon wannan watan
Yanzu haka kasashe sama da 20 ne suka bi sahun Amurka na korar jamian diflomasiyyar kasar ta Rasha a kasashen su
Sai dai Rasha tayi kemadagas ta karyata wannan zargi
Amma kuma duk da haka sai da minmistan harkokin wajen kasar ta Rasha Sergey Lavrov, yace ba tantama Rasha zata mayar da martini nan da sati guda kan wannan mataki da Amurka ta jagoranta
Kasar Israila ta sha alwashin yin anfani da harsashi akan masu shirin yin gangami a Zirin Gaza gobe Juma'a muddin aka yiwa tsaronta barazana
Sojojin Israila zasu yi anfani da harsashi na kwarai domin tarwatsa duk wani ganganmi da aka shirya yi gobe Jumaa a Zirin Gaza kamar yadda wani babban hafsan sojin Israila ya fada
Isra'ila ta girke gwanayen harbi fiyeda 100 akan iyakar Zirin Gaza, kuma an baiwa sojoji izinin su bude wuta akan masu zanga zanga "muddin akwai barazana kan harkar tsaron Isra'ila", wani babban hafsan mayakan Isra'ila ya fadawa wata jaridar kasar jiya Laraba
Masu shirya wannan gangamin suka ce suna sa ran dubban jama’a ne zasu amsa kiran ciki ko harda daukacin iyalan wasu mutane da zasu bayyana a wasu sansanoni biyar dake kan bakin iyaka a gobe Juma’a
Gangamin wanda zai dauki tsawon sati 6, an shirya shi da zummar neman a kyale yan gudun hijira Falesdinawa su koma muhallansu na asali wanda yanzu yake Israila
Ahalinda ake ciki kuma, masana suna bayyana fargabar karshenta za'a yi karon batta tsakanin Isra'ila da Iran kasashe mafiya karfin soja a gabas ta tsakiya, wadda idan ba'a yi hankali ba, rikicin zai jefa Amurka ciki
Malala 'yar Pakistan, matashiyar da 'yan Taliban suka harba akai saboda tanayakuwar sa yara mata makaranta ta ziyarci kasarta a karon farko tun daga lokacin da aka fitar da ita shekaru shida da suka gabata
Yau Alhamis ne ake sa ran matashiyar nan data samu lambar yabo ta Nobel, Malala Yusufzai ‘yar kasar Pakistyan, ta koma kasar a karon farko tun bayan da wani dan kungiyar Taliban ya harbe ta akai shekaru shidda da suka wuce saboda kawai tana yekuwar asa yara mata makaranta
Wannan yarinyar dai tayi suna a kasashen duniya,domin kokarin ta na fafitika, amma a Pakistan ra’ayoyi sun banbanta a cikin kasar gameda da ita, a bangaren masu ra'ayin mazan jiya suna mata kallon yar farautar kasahen yammacin turai mai niyyar kunyata kasar ta
A cikin ziyarar ta na kwanaki hudu ana sa ran Malala zata gana da Prime Ministan kasar Shahid Khaqan Abbasi, sai dai sauran abubuwan da za ta yi ba a bayyana su badomin dalilai na tsaro inji wani jamiin gwamnatin kasar
Malala ‘yar shekaru 20 da haifuwa, tana tare da iyayen ta ne wadanda sune ke mata rakiya, ta sauka filin jirgin saman kasa da kasa na Islamabad da aka lakabawa sunan tsohuwar PM kasar mai rasuwa Benezir Bhotto, kuma an tsaurara matakan tsaro lokacin data sauka
Shugaba Emmanuel Macron zai yi jawabi a bikin da ake a birnin Paris don karrama Lt
Arnaud Beltrame wanda ya bada kansa garkuwa
Shugaban yace, Beltrame ya mutu jarumi
Kasar Faransa na gudanar da biki yau Laraba domin girmama wani jami’in dan sanda da aka kashe a satin da ya gabata bayan ya mika kansa garkuwa ga wani dan bindiga a maimakon wasu da aka yi garkuwa da su a yayin wani hari da aka kai a wani babban kanti
Shugaba Emmanuel Macron zai yi jawabi a bikin da ake a birnin Paris don karrama Lt
Arnaud Beltrame wanda ya ba da kansa garkuwa
Shugaban ya ce, Beltrame ya mutu jarumi
A safiyar yau Laraba ne, ma’aikatun ‘yan sanda a fadin kasar, suka dakata suka yi shuru na minti daya ba magana biyo bayan yin shuru da ‘yan majalisar dokokin kasar suka yi jiya Talata
Dan bindigan da ya kai hari ranar juma’a ya kashe wasu mutane uku
Hukumomi sun gano cewa wani dan shekara 25 ne dan asalin Faransa da Morocco mai suna Radouane Lakdim, kuma tuni kungiyar ‘yan ta’addar ISIS ta dauki alhakin kai harin
Gobarar da ta auku a yankin Siberia kasar Rasha ta lakume rayuka 64 yawancinsu yara lamarin da shugaban kasar ya ce ba zasu lamunta da hakan ba
Ahalinda ake ciki kuma, shugaban na Rasha Vladimir Putin,yayi alkawarin ladabatar da duk wadanda "suka yi mummunar sakaci da ya sa gobara ta kashe mutane 64 ranar Lahadi a wata kasuwar zamani a yankin Siberia, galibin su yara ne
Jiya Talata ne shugaban wanda ba'a juma da sake zabensa na wani sabon wa'adi ya yi wannan alkawari lokacinda ya kai ziyara inda gobarar ta yi barna abirnin Kemerovo mai masana'antu
Putin ya ajiye furanni a wurin da aka kebe domin jimami da nuna alhini ga wadanda bala'in ya rutsa da su
Daga bisani ya jagoranci wani taro, inda ya ayyana yau a zaman ranar makoki
A karon farko tunda ya gaji mahaifinsa a matsayin shugaban kasa a shekarar 2011 sai wannan makon ne shugaban na Koriya ta Arewa ya ziyarci China
Shugaban Koriya Ta Arewa Kim Jong Un, ya kai ziyara China cikin makon nan, sai dai ziyarar bata aiki ba ce, kamar yadda kamfanin dillancin labaran kasar Xinhua ya bada rahoto akai yau Laraba
Wannan ziyarar itace ta farko, ga shugaban wanda saniyar ware ne, tunda ya kama aiki a shekara ta 2011
Rahotanni a kafofin yada labarai sun ce wani jirgin kasa da aka hakikance yana dauke da wata tawaga daga Koriya ta Arewa ta bar Beijing akarkashin wani matakin tsaro mai tsanani a birnin
Sai dai babu tabbas kan wanda ke cikin jirgin
Masu fashin baki suka ce ziyarar tana iya zama wata babbar mataki na sauya alkiblar kasar daga fito na fito ta koma amfani da difilomasiyya
Hukumar kidaya ta Amurka na tattara kiyasin adadin jama’a duk bayan shekaru 10, a shekarar 2020 za a sake yin wata kidayar
Sakataren harkokin cinikayya na Amurka, Wilbur Ross ya sanar da cewa duk lokacin da za a sake yin kidayar jama’a a kasar za a sanya tambayar ko mutum dan kasa ne ko a’a
A wani bayanin hukuma da ya fidda a daren jiya litinin, Ross ya ce, ya zabi ya kara da tambaya akan zama dan kasar ne bayan da ma’aikatar shari’a ta bukaci hakan, wanda ta ce matakin na da muhimmanci don samun bayanan da za su taimaka wajen aiwatar da dokokin da zasu kare hakkokin kada kuri’a na tsirarun jama’a a kasar
Sai dai wannan matakin ya janyo suka daga wadanda suke gani tambaya akan zama dan kasa zata sa mutane ba za su shiga kidayar ba, saboda fargaban rashin sanin yadda gwamnati zata yi amfani da bayanan, abinda zai sa ba za a kirga wasu al’ummar kasar ba
Ana amfani da alkaluman kidayar wajen tantance yawan guraben kujerun da za a ba kowacce jiha a majalisar wakilan Amurka da kuma yadda gwamnatin tarayya zata rarraba biliyoyin daloli wajen yin wasu ayyuka
Kafafen yada labarai sun bada rahoton cewa wani jirgin kasa da ake kyautata zaton ya dauko wakilan, ya bar Beijing yau Talata da rana, kuma an dauki tsauraran matakan tsaro a birnin
An sami rahoton cewa wata tawagar manyan wakilan Koriya ta Arewa sun kai wata ziyara Beijing, abinda ke ruruta jita-jitan cewa shugaban Koriya Ta Arewa, Kim Jong Un ya gana da jami’an China a babban birnin kasar
Jaridar Bloomberg, a wani rahoto ta fidda jiya litinin ya ambaci wasu majiyoyi guda 3 da ba a ambata ba, suna cewa shugaba Kim ya kai ziyarar bazata China
Kafafen yada labaran Koriya ta Kudu sun ce kanwar Kim ce ta jagoranci tawagar wakilan, ba shugaban ba
Babu dai wata sanarwa a hukumance akan rahoton, wanda kafafen China da Koriya Ta Arewa basu ce komai akai ba
In rahoton ya tabbata, to wannan ne zai kasance karon farko da shugaba Kim zai kai ziyara a wata kasa tun bayan da ya fara mulki a shekarar 2011
A ci gaba da ja-in-jar da ake yi tsakanin gwamnati da kungiyoyin farar hula, hukumomi sun kama jagororin masu zanga-zanga
Daya daga cikin lauyoyin da ke kare shugabannin kungiyoyin fararen hula da gwamnatin Nijar ta kame a ranar lahadin da ta gabata yayin wata tarzoma da ta barke a titunan Yamai a kan batun tsarin kasafin kudaden kasar da ke shan suka, ya bayyana rashin jin dadinsu akan lamarin
Bayan da ya saurari 'yan gwagwarmaya alkali mai bincike ya zargesu da laifin gudanar da zanga-zanga ba da izinin hukuma ba, saboda haka ya bada ajiyarsu a gidajen yari dabam-dabam kafin a waiwayesu a wata ranar da ba a bayyana ba, matakin da lauyoyin da ke karesu ke gani tamkar tsararriyar da aka kitsa takanas
A kokarin jin ta bakin alkalin da ke kula da wannan shari'a ko lauyoyin da ke kara da sunan gwamnati, wakilan muryar Amurka sun ci karo da jami'an tgsaron da ke binciken id card a bakin kotun, inda suka ce an hana yan jarida shiga farfajiyar kotun
Tururuwar jama'a ne suka hallara a kofar kotun ta birnin Yamai domin bawa wadannan shugabannin kungiyoyin kare hakkin dan adam goyon baya
A ranar lahadin da ta gabata ne hukumomi suka kama wadannan jami'an fafutuka tare da wasu matasa da aka kiyasta cewwa sun kai 23 lokacin da hatsaniya ta barke a titunan Yamai da nufin gwadawa mahukunta bacin rai akan matakinsu na hana gudanar da jerin gwano da zaman dirshan a ci gaba da watsi da dokar harajin shekarar 2018
Lavrov ya dora laifin korar jami’ai dayawa akan matsin lamba daga Amurka
Ministan harkokin wajen Rasha Sergei Lavrov ya fada yau Talata cewa gwamnatin kasarsa zata maida martani akan matakin da gwamnatin Amurka ta dauka na korar jami’an diflomasiyyar Rasha su 60 daga Amurka cikin mako daya, bisa zargin leken asiri
Wasu kasashe 22, ciki harda Faransa, da Jamus, da Poland, su ma sun kori jami’an leken asirin Rasha 77, a cewar fadar shugaban Amurka
Amma banda kasar Australia cikin kasashen, wadda ta sanar yau Talata cewa zata kori jami’an leken asiri 2 da ba a bayyana ko su waye ba
Matakin da Amurka ta dauka, tare da rufe wani karamin ofishin jakadancin Rasha a kasar, maida murtani ne akan Rasha, gameda abinda ma’aikatar harkokin wajen Amurka ta kira keta yarjejeniyar makaman guba da kuma saba dokar kasa-da-kasa, abinda ya hada da harin gubar da aka kai kan wani tsohon jami’in leken asirin Rasha da diyarsa a Burtaniya
A Spain an yi taho mu gama tsakanin 'yan awaren Catalona dake zanga zanga da 'yan sanda dake neman hanasu
Masu zanga zanga, ‘yan awaren Catalonia, sun yi arangama da ,yan sanda a birnin Barcelonia, a Spain, yayin da suke macin nuna rashin amincewarsu da kama tsohon shugaban yankin Carles Puigdemont
Yan sandan sun yi amfani da kulakai domin hana masu zanga zanga zuwa ga ofisoshin gwamnatin Spain
Masu macin sun jefi jami’an yan sandan da shara da wasu abubuwa
Akalla mutane 50 suka samu raunuka
Dubban mutane ne suka mamaye titunan babban birnin Catalonia don nuna goyon shugaban yankin da aka tsige, mai ra'ayin 'yan aware, wanda aka kama bisa takardan sammacin kasa da kasa a kasar Jamus, a jiya Lahadi
Tsohon shugaban ya tsallaka kan iyaka daga kasar Denmark ya shiga Jamus
Ana sa ran Puigdemont zai bayyana kotu a yau Litini a Schleswig, yayin da masu shigar da kara na Jamus suke nazarin bukatar Spain, na a mika mata shi
Ana neman Puigdemont a Spain bisa zarginsa da laifin cin amanar kasa da kuma iza tashin hankali
Shugaban ya arce daga Spain zuwa Belgium ne a cikin watan Oktoba
Rahotanni daga Jamus na cewa 'yan sandan kasar sun kama korarren shugaban yankin Catalonia da ke son ballewa daga Spaniya yayin da yake kokarin ficewa daga kasar
A yau lahadi ‘Yan sandan Jamus sun bayyana cafke shugaban yankin Catalonia da aka tunbike, Carles Puigdemont, yayin da yake kokarin tsallaka kan iyaka kasar ta Jamus zuwa kasar Denmark
A shafinsa na Twitter, Lauyan Puigdemont, Alonso- Cuevillas, ya tabbatar da kama tsohon shugaban yankin na Cataloni
Ya kara da cewa, Puigdemont na kan hanyarsa ce ta zuwa Belgium, a lokacin da aka fitar da takardar iznin kama shi
Hukumomin Spaniya ko kuma Andalus na neman Puidgemont ne saboda rawar da ake zargin ya taka a zaben raba-gardamar da aka yi na ballewar yankin na Catalonia a bara
Wannan kamu da aka yi wa Puigdemont, na zuwa ne bayan da wata kotun kolin Spaniyan ta yanke shawarar a tuhumi shugabannin yankin na Catalonia da laifuka 13, kan bore da suka nuna da wasu laifuka da suka jibinci yunkurin ballewa daga kasar
‘Yan sandan na Jamus, sun yi nasarar kama shugaban yankin na Catalonia ne ta hanyar amfani da takardar iznin kama mutum ta kasa-da-kasa, wacce kasar ta Spaniya ta samar
Idan har aka same shi da laifi, Puigdemont zai iya fuskantar hukuncin zaman gidan yari har na tsawon shekaru 25
Korea ta Arewa ta amince ta yi wani zama da makwabciyarta ta Kudu, domin share fagen wani taron koli na hadin gwiwa da kasashen biyu za su yi
Korea ta Arewa ta amince ta zauna da makwabciyarta Korea ta Kudu a mako mai zuwa, domin a tsara yadda za a yi wani taron koli tsakanin kasashen biyu a watan Afrilu mai zuwa
Korea ta Kudu ce ta sanar da wannan shiri a yau Asabar
Rahotanni sun nuna cewa, ko wanne bangare zai aika da wakilai uku-uku a ranar Alhamis, zuwa kauyen Panmunjom da ke kan iyakar kasashen biyu
Ri Son Gwon, shi ne zai kasance jam’in da zai jagorancin tawagar Korea ta Arewa a wajen wannan tattaunawa, sannan Cho Myoung-gyon ya jagoranci tawagar Korea ta Kudu
Taron kolin da za a yi a watan na Afrilu tsakanin shugabannin kasashen biyu, wato Moon- Jae-in da kuma Kim Jong Un na Korea ta Arewa, na zuwa ne, bayan hadin kan da kasashen biyu suka yi a karkashin tuta guda domin karawa a gasar Olympics da aka kammala a Korea ta Kudu a kwanan nan
Har ila yau, taron na zuwa ne, gabanin wata ganawa da za a yi ta gaba-da-gaba, tsakanin shugaban Amurka, Donald Trump da kuma Kim Jong Un
Ana sa ran za a yi zaman ne a watan Mayu, domin tattaunawa kan shirin dakile gina makamin nukiliya da Korea ta Arewan ke yi
An cimma yarjejeniya tsakanin 'yan tawayen kasar Syria da gwamnatin kasar domin gudanar da ayyukan jin kai
Kungiyar ‘yan tawaye mafi girma dake lardin Ghouta na kasar Syria yace ya cimma matsaya da sojojin Rasha domin a kwashe wadanda aka jima rauni kana kuma su bar masu aikin jin kai sui kai ga isa a wuraren da ‘yan tawayen suke rike dashi a gabashin Ghouta
Kungiyar ta ‘yan tawaye, Failaq al Rahman ya fada a cikn wata sanarwa jiya jumaa cewa fararen hular da suka amince suci gabada zama a yankin gabashin na Ghouta ana basu tabbacin cewa za a kare su
Yanzu haka dai ana sa ran ‘yan sandan kasar Rasha su kasance a wuraren dake karkashin kulawar kungiyar ta Failaq al-Rahman ciki ko harda gefen garin Arbeen,Zamalka, Ein Tarma da Jobar
Haka kuma kungiyoyin biyu sun amince da musayar hursunoni har su dubu 3 da dari biyar da kungiyar ‘yan tawaye ke rike dasu
Hai ila yau kafar yada labarai na sojan kasar ta Syria ya bayyana cewa akwai wata yarjejeniya da aka cimmawa tsakanin gwamnatin kasar ta Syria da masu dauke da makamai dake unguwannin garin na Ghouta da suka hada da Arbeen,Zamalka,Hazeh da Joba, ‘Yan tawayen zasu kwashe yanasu-yanasu su dunfari Arewa maso yammacin gundumar Idlib
Kanfanin dillacin labarai nakasar ta Syria SANA, yace sama da mutane dubu 4 ne suka bar Ghouta a jiya jumaa kana wasu da suka kai dubu 6 sun wuce ne tun kafin ma jiya jumaan
Shugabannin ‘yan tawayen sunce suna sa ran wannan kwashewar ya dan dauki kwanaki mai tsawo ana yin sa
Duk wadannan yarjejeniyoyin dai kasar Rasha ceta tsara shi tsakanin ‘yan tawayen da gwamnatin kasar ta Syria, ciki ko harda musayar hursunoni, wannan yasa iyalan mayakan suka bar wurin ciki kwanciyar hankali
Kungiyar Tarayyar Turai ta bada cikakken goyon bayan ta ga kasar Birtani akan zarkin da tayi wa Rasha
Shugabannin Kungiyar tarayyar Turai sun bada cikakken goyon bayan su ga kasar Birttaniya akan zargin da tayi wa kasar Rasha nayin anfani da sindari mai guba wajen kashe wani tsohon mai liken asiri,Sergei Skiripal shi da diyar sa Yulia a kudancin Ingila a wani lokaci cikin wannan watan
Wadannan mutanen dai da wannan lamari ya rutsa dasu sun kasance cikin mawuyacin hali a asibitin da aka kaisu, haka shima dan sandan dake wurin sailin da abin ya faru kuma ya shafe shi sai a ranar alhamis ne aka sallamo shi daga asibiti
Da take Magana jiya Jumaa a taron na kungiyar Tarayyar Turai, Prime MInistan Birtaniya Theresa May ta godewa daukaci kasashen da suka bata wannan goyon baya akan Rasha
May ta shaidawa manema labarai cewa wannan danyen aikin da Rasha ta aikata ba barazana bace kawai ga kasar Birtaniya a’a harma da sauran kasahe
Sai dai Jakadar na kasar ta Rasha a wannan kungiyar an umurce da ya koma gida a matsayin wani nuna kin amincewa da wannan matakin da wadannan kasashen suka nuna na goyon bayan Birtaniya akan wannan batu
Yanzu haka dai wasu kasashen na wannan kungiyar kamar su Lithuania,Poland da Denmark suna duba yiwuwar daukar matakin sallamar jakadun Rasha dake kasashen su
Yayin da Germany da Farance suke duba yiwuwar daukar matakin fiye da sallamar jamian diflomasiyyar kasar ta Rasha
Angela Merkel tace mun fada da babban murya cewa muna kallon wannan a wani babban kalubale ne a gare mu dama tsaron kasashen mu
A wani al'amari da hukumomi ke fassarawa da aikin ta'addanci, wani matashi ya kashe mutane biyu daga cikin wadanda ya yi garkuwa da su kafin daga baya jami'an tsaro su ka zagaye babbar kasuwar zamanin da ya yi garkuwa da mutane
Ma’aikatar Cikin Gidan Faransa ta fadi yau Jumma’a cewa an kashe mutane akalla biyu bayan da wani dan bindiga, wanda aka ce ya yi shelar mubaya’a ga kungiyar ‘yan bindiga ta ISIS, ya bude wuta a wata babbar kasuwar zamani, inda ya yi garkuwa da mutane a garin Trebes da ke Kudu maso Yammacin Faransa
‘Yansandan kasa sun ce jami’an tsaro sun yi kawanya ma maharin a wannan babbar kasuwa, kuma da yiwuwar an yi garkuwa da mutane
Firaminista Edouard Philippe ya ce masu bincike na daukar wannan al’amarin a matsayin aikin ta’addanci
Ofishin babban lauyan gwamnati da ke Paris ya ce hukumomin da ke yaki da ta’addanci sun karbi aikin binciken to amma bai yi karin bayani ba
Kamar yaddsa aka zata kasar China ta mai da martani nan take bayan da Amurka ta saka haraji kan dinbin kayanta da ta ke shigo da su Amurka
Kasar China ta mai da martani nan da nan kan sanarwar Shugaba Donald Trump ta shirin saka harajin dala biliyan 60 kan kayan da kasar China ke shigo da su Amurka, tare da gargadin cewa matakin da Amurka ke shirin daukawa zai jefa huldar cinakayya cikin hadari
A wata sanarwa ta yau dinnan Jumma’a, ‘yan sa’o’i bayan da Trump ya rattaba hannu kan takardar umurnin saka haraji kan kayaki wajen 1,300 da kasar China ke shigo da su Amurka, Ma’aikatar Cinakayyar China ta yi kira ga kasar Amurka da ta yi tunani sosai kafin ta dau mataki nag aba, ta na mai kiran Amurka da ta ja baya daga abin da ta kira ‘bakin rami
Ma’aikatar ta kuma bayar da sanarwa a wata takarda ta daban a yau dinnan Jumma’a cewa ta na kan shirin tsara matakan ramuwar gayya saboda harajin da Trump ya bayar da sanarwar sakawa kan karafa da dalma a farkon wannan watan
Ta ce idan ta kama, za ta saka harajin kan kayakin Amurka wajen 128 da ta ke shigo da su cikin China
Matakin zai hada da yiwuwar saka haraji da kashi 15% kan kayakin Amurka irinsu kayan marmari da nau’ukan gyada da ruwan laimu da ruwan inabi da bututan karfe; sai kuma harajin kashi 25% kan naman alade da kayan dalma
Yayinda yake rangadin Amurka yarima mai jiran gado na Saudiya ya samu nasarar sayen makamai daga Amurka da kudinsu ya kai dala miliyan dubu
Ma’aikatar harkokin wajen Amurka ta amince da sayarwa kasar Saudi Arabia makamai na dala biliyon daya, yayin da yarima mai jiran-gado na masararutar Saudiyyar yake ci gaba da rangadi a nan Amurka
An sanar da majalisun Amurka kan yarjejeniyar sayar da makaman a jiya Alhamis, ciki har da makamai masu tarwatsa tankokin-yaki 6,600 da kudinsu ya kai dala miliyon 670 da wasu kayan gyaran motoci da kudinsu ya kai dala miliyon 300 ga sojojin kasar Saudia
Kasar Saudia itace babbar mai sayen makaman da Amurka ta kera, kuma Amurka tana daukar kasar a matsayin kawarta dake yaki da kungiyoyin al-Qaida da IS a Iraq da Syria
Masu sukar Saudi Arbia, sun bayyana damuwa a kan sayar mata makaman yayinda take ci gaba da sanya hannu a yakin basasa na tsawon shekaru a Yamal da yan tawayen Houti masu samun goyon bayan Iran
Daruruwan mayakan 'yan tawaye ke barin gabashin Ghouta bisa ga yarjejeniyar da Rasha ta shirya da ya sa 'yan tawayen ba ficewa cikin lumana, su da iyalansu
Sama da mayakan yan tawayen Syria 1,500 da iyalansu ne ake kwashesu daga wani gari dake gabashin Ghouta na yankin Damascus da aka yiwa kawanya, yayin da sojojin kasar ke kara dannawa kuma da alamun sun kusa duka sassa dake ciki da kewayen babban birnin kasar
Motocin safa safa da dama ne suke fitowa da mutane daga garin Harasta, zuwa Idlib, wanda har yanzu yake hannun yan tawaye
Jami’an yan tawayen sun ce suna sa ran kwashe mutanen zai dauki kwanaki, kuma matakin zai bar wasu tungayen 'yan tawaye guda biyu a gabashin Ghouta
Kasar Rasha ce ta shiga tsakani aka cimma yarjejeniyar tsakanin yan tawayen Syria da gwamnatin kasar
Yarjejeniyar ta hada da musayar prisinoni kuma tayi daidai da yarjeniyoyin da suka baiwa mayakan yan adawa daman kwashe iyalansu daga yankunan da aka mamayesu cikin lumana
Rundunar Syria dake samun goyon bayan Rahsa ta kaddamar da hare-hare ta sama da rokoki, har tayi nasarar kwace ikon akan galibin yankuna dake gabashin Ghouta a watan da ya gabata
An shirya cewa dubban mutanen kasar Syria dake zaune a yankin nan da ake ta rikici a cinkinsa na Ghouta zasu fice tareda iyalansu
A yau Alhamis ne, aka shirya cewa dubban mutanen kasar Syria dake zaune a yankin nan da ake ta rikici a cinkinsa na Ghouta zasu fice tare da iyalansu a karkashin wata yarjejeniyar da aka kulla a karkashin jagorancin kawar Syria, watau kasar Rasha
Dangane da hakan ne aka shirya jerin manyan motocin safa-safa da aka ce zasu kwashe mutanen daga Harasta zuwa garin Idlib dake arewancin Syria din, wanda kuma yake karkashin rikon ‘yan adawa
Wannan shirin yayi kama da wanda aka saba gani a wasu garuruwan Syria a can baya, inda ake samun lokutan da gwamnati ke matsawa mayakan ‘yan tawaye lambar su kwashe mutanensu, su koma yankunan dake hannun ‘yan tawayen
Hari ila yau, wannan yarjejeniyar ta yau ta kunshi musayar fursunonin yaki tsakanin gwamnatin Syria da mayakan ‘yan tawayen
Tun a cikin watan jiya ne dai gwamnatin Syria, tareda goyon bayan Rasha, ta kaddamarda munanan hare-haren jiragen saman yaki akan yankin gabashin Ghouta, abinda ya janyo halakar mutane 1,500
Masu jefa kuri'a a Holland, jiya Laraba, sun amince da wani kuduri da aka yi kuri'ar raba gardama akansa na baiwa hukumomin leken ikon kallon sakonnin internet, a kuma dai dai lokacinda labarai suka fito cewa kamfanin Facebook da ya kyale aka yi amfani da bayanan mutane miliyan 50, wanda ya sake maido da muhawara kan batun sirrin bayanan mutane a dandali ko shafukan sada zumunta
A wannan kuriar ta jin ra'ayin jamaa bayan sun kada kuri'a ya nuna cewa kashi 49 sun amince da samar da wannan sabon tsarin yayin da kashi 48 suko suka ce basu amince ba, sai dai wannan kuria'ar ba tilas ba ce sai an yi aiki da ita
Kudurin ya bukaci amincewar 'yan kasar ne akan barin jami'an tsaro su dinga leken sakonnin da ake aikawa ta internet
Yanzu dai Prime ministan kasar zai bar doka tayi aikin ta, dominko batu ne da majilisun dokokin kasar duka suka amince dashi
Prime Minisitan yace ba wai munyi haka bane domin kasar mu tana cikin wani hatsari ko barazana ba, a’a wannan matakin zai kara wa kasar tsaro
Ahalinda ake ciki kuma shugaban kamfanin Facebook Mark Zuckerberg, a hira d a yayi da kafofin yada labarai daban daban a jiya Laraba, yace a fili yake kamfaninsa ya yi kuskure a irin rawar da ya taka a tara bayanan mutane ba bisa ka'ida ba
Muna da hakkin ganin kare bayanan mutane," Zuckerberg ya gayawa tashar talabijin ta CNN
Xi ya kuma ayyana cewa duk wani yinkuri na raba Taiwan da kasar China tabbas zai wargaje, duk da ‘yancin cin gashi kan da tsibirin ke da shi
Shugaban kasar China Xi Jinping ya yi amfani da kalaman kishin kasa masu karfi yau Talata a lokacin da yake jawabin rufe taron wakilan majalisar kasar
Xi ya fadawa wakilan jam’iyyar NPC kusan su 3,000 cewa China na kan hanyar cigaba
Ya ce tarihi ya nuna, kuma zai cigaba da nuna cewa tsarin gurguzu ne kadai zai iya cetar kasar, kuma sai ta hanyar mutunta, da habbaka akidun gurguzu na ‘yan China ne kadai kasar zata iya samun gagarumin sauyi
Kafin a kammala taron, ‘yan majalisar dokokin kasar sun gabatar da kwaskwarima ga kundin tsarin mulkin kasar akan kawo karshen takaita wa’adin shugaban kasa da mataimakinsa, matakin da ya ba Xi damar cigaba da mulki har illa masha Allah
Kuri'ar jin ra'ayin da aka kada a Koriya ta kudu ta nuna cewa yawancin mutanen kasar na goyon bayan babban taron da za a yi tsakanin shugabannin koriyar ta arewa, da ta kudu da kuma shugaba Trump
‘Yan kasar Koriya ta Kudu na cigaba da bayyana kwarin guywarsu akan yiwuwar cimma yarjejeniyar zaman lafiya biyo bayan shawarar ban mamaki da shugaba Donald Trump ya yanke, ta amincewa ya gana da shugaban Koriya ta arewa Kim Jong Un don warware takaddamar da ake yi akan makaman nukiliya a mashigen Koriya
“Babu wanda ke fatan yaki, ba Koriya ta arewa ba, ko Koriya ta kudu, ko ma kasashen dake kewaye da su
Don haka ina gani za a sami nasarar cimma zaman lafiya,” a cewar wani mazaunin birnin Seoul Jang Soon-ae yau Talata
Fiye da kashi 70 na mutanen da suka bayyana ra’ayoyinsu a kuri’ar jin ra’ayin da aka kada kwanan nan na goyon bayan taron kolin da ake sa-ran yi tsakanin Kim da shugaban Koriya ta kudu Moon Jae-in a watan Afirilu, da kuma wanda za a yi a watan Mayu tsakanin Kim da Trump
A watan Nuwamban shekarar 2017, Koriya ta arewa ta dakatar da gwaje-gwajen makaman nukiliya da masu linzame masu tsanani da ta kwashe shekaru biyu tana yi, gwaje-gwajen da suka maida hankali akan kirkirar makami masu linzame, masu cin dogon zango da zasu auna ciki-cikin Amurka
Jami’an tsaro sun yi tayin bada tukwicin dala 100,000 ga duk wanda ke da bayanin da zai sa a kama, a kuma hukunta wadanda ke da hannu a hare-haren kwanan nan
Wani bam da aka nannade a cikin kwali ya tashi a wajen ginin ofishin aika sakonni da ake kira FedEx da turanci a daren jiya, kusa da birnin San Antonio, dake jihar Texas a Amurka, inda hukumomi ke kokarin gano ko harin na da alaka da wasu fashe-fashen bama-bamai da suka faru kwanan nan a birnin Austin, da shima yake a jihar ta Texas
Mutum daya ya jikkata a harin da aka kai na baya-bayan nan
Jami’an tsaron birnin tarayya na wurin da harin ya faru yanzu haka
Rahotannin sun nuna cewa Austin aka shirya kai kwalin bam din, birnin da aka kai hare-haren bam har sau hudu a cikin watan nan
Hukumomi sun ce mutane biyu, masu kimanin shekaru shirin da ‘yan kai ne harin na baya-bayan nan ya shafa, a babban birnin jihar dake kudu maso yammacin Amurka
Babban jami’in ‘yan sandan Austin, Brian Manley ya ce duka mutanen biyu sun sami munanan raunuka sanadiyar harin da aka kai, amma suna samun sauki a wani asibitin garin da ake kula da su
‘Yan sanda kuma na binciken yiwuwar ko harin bam din na da alaka da laifin nuna kiyayya
Hare-hare uku da aka kai da farko sun kashe wasu Amurkawa bakar fata biyu, sai kuma wata tsohuwa ‘yar Hispaniyya dake asibiti rai hannun Allah
Amma wadanda da hari na baya-baya ya shafa turawa ne
Tun bayan harin gubar da aka kai akan tsohon jami'in leken asirin Rasha Sergei Skripal a Burtaniyya, Rasha ta ce babu ruwanta
Jami’an diflomasiyyar Rasha da kasar Burtaniyya ta bada umurnin a kore su daga bakin aiki saboda harin gubar da aka kai a kasar ta Burtaniyya na shirin barin kasar
Kafafen yada labaran Rasha sun bada rahoton cewa an ga wata babbar motar kwasar kaya a wajen ofishin jakadancin Rasha dake birnin London yau Talata
Kasar Burtaniyya dai ta bada umurnin a kori jami’an diflomasiyyar ne a makon da ya gabata, bayan da ta dorawa Rasha laifin kaiwa wani tsohon jami’in leken asirin Rasha, Sergei Skripal da diyarsa Yulia harin guba a garin Salsbury dake Burtaniyya a farkon watan nan
Ita ma Rasha ta mayar da martani inda ta kori jami’an diplomasiyyar Burtaniyya 23, wadanda su ma ake sa-ran zasu bar birnin Moscow cikin ‘yan kwanaki masu zuwa
Rasha ta kuma musanta cewa tana da hannu a harin gubar da aka kai
Fadar White House ta shugaban Amurka Donald Trump ta ce bata yi mamakin nasarara da shugaban Rasha ya samu ba yayinda ya sake lashe zaben shugabancin kasar karo na hudu
“Yan sa’oi bayan da shugaban kasar Rasha Vladimir Putin ya lashe zabe, jami’an fadar White House sunce, nasararsa bata bada mamaki ba, kuma basu da niyar shugaba Donald Trump zai kira Putin ya taya shi murnar lashe zabe
Wani kakakin fadar White House, Hogan Gidley yace, Amurka zata yi aiki tare da Rasha inda akwai damar yin haka
Gidley yace, “Zamu karfafa dangantaka da Rasha, zamu kuma ja daga idan Rasha tayiwa muradunmu barazana, sai dai zamu kuma nemi hanyoyin yin aiki tare idan zamu sami biyan bukatunmu”
Sakamakon zaben da aka fitar jiya litinin, ya nuna Putin ya lashe zabe wa’adin mulki na hudu da kashi saba’in da bakwai cikin dari na kuri’un
Masu sa ido kan harkokin zabe na kasa da kasa a Moscow, da suka hada da jakade Jan Peterson na cibiyar harkokin tsaro da hadin kai sun bayyana cewa, “babu hamayya ta zahiri a zaben”
Biyo bayan nasarar da sojojin kasarsa suka samu a Afrin dake cikin kasar Syria yanzu shugaban kasar Turkiya Erdogan zai fadada ayyukan sojojinsa a wasu garuruwan Syria dake karkashin ikon kurdawa
Shugaban kasar Turkiya Recep Tayyip Erdogan, ya bayyana niyarsa jiya Litinin, ta fadada ayyukan soji a wuraren dake karkashin ikon kurdawa a Syria, bayan kakkabe su daga tungarsu dake Afrin
Erdogan yace dakarun kasar Turkiya zasu tunkari birnin Manbij,da kuma Ayn al-Arab da ake kuma kira kobani a Syrian
Da wadansu garuruwa dake kan iyakar Turkiya da Syria a gabashin tekun Euphrates
Fadada wuraren kai sumamen na iya janyo rikici da Amurka,kawar Turkiyyar a kungiyar tsaron hadin guiwa ta NATO
Yankin kan iyakar na karkashin ikon dakarun Kurdawa da Amurka ke marawa baya, yayinda aka girke dakarun Amurka a Manbij a yunkurin kakkabe kungiyar IS
Amurka tana kuma fargaban tabarbarcewar halin rayuwa a Afrin, inda rahotannin ke nuni da cewa, farin kaya basu iya samun ruwan sha mai tsabta
A halin da ake ciki kuma, hukumomin Turkiya sun tsare wadansu mutane hudu da aka samu da sinadarin hada makaman nukiliya a cikin motarsu
An gano sinadarin da ake kira Colifonium ne lokacin da aka bincike wata mota a unguwar Pursaklar dake Ankara jiya Litinin a wani yaki da ‘yan fasa kwauri
“Yan sanda sun ce mutanen hudu suna cikin wani gungun masu aikata laifuka dake niyar sayar da sinadarin da ba safai ake samunshi ba, a kasuwar bayan fage kan kudi sama da dala miliyan saba’in
Shugaba Trump ya karbi bakuncin Yarima Mohammed Bin Salman na Saudiyya a ziyararsa ta farko Amurka a matsayin yarima mai jiran gado yau a Fadar White House inda Trump ya yaba da huldar kasuwancin makamai tsakanin Amurka da Saudiyya
Yarima Mohammed bin Salman na Saudiyya ya kawo ziyara Amurka don tallata shirinsa na sauya fasalin kasar inda ake sa ran Shugaba Trump zai karbe shi da hannun bi-biyu
Shafin yanar gizon gidan talbijin na CNBC da ke Amurka, da kuma na Aljezeera sun ruwaito cewa, Yarima Salman zai gana da shugabannin siyasa da manyan 'yan kasuwa
Wannan ita ce ziyararsa ta farko a nan Amurka tun bayan da aka nada shi a matsayin Yarima kamar yadda kafafen yada labaran suka ruwaito
Shugaba Trump ya kan fito fili don nuna goyon baya ga masaurautar ta Saudiyya, wacce ke bin mazhabar Sunni a maimakon Iran da suka kasance 'yan shi'a
Bayanai sun yi nuni da cewa Yariman, wanda aka fi sani da ‘MBS’ ya matsu don ganin kasarsa ta amfana da wannan matsayi na Trump
A wata hira da ya yi da Tashar CBS a baya, Yariman ya kwatanta shugaban Iran a matsayin Hitler kuma ya ce muddin Iran ta mallaki makamin nukiliya to nan take Saudiyya ita ma za ta bi sahu
“Saudi Arabia ba ta da niyyar mallakar makamin nukiliya amma muddin Iran ta kera makamin to mu ma za mu gaggauta bin sahu,” inji shi
Dama dai shugaba Trump yana nuna shakku kan ingancin yarjejeniyar ta Iran wacce aka kulla tsakanin kasar ta Iran a bangare guda da kuma Amurka da wasu manyan kasashen duniya biyar a daya gefen
“Suna da wasu damuwa kan yarjejeniyar nukiliya da Iran amma suna goyon bayanta in har za ta taka musu birki wajen kera makamin nukiliya,” in wani mai tsokaci na Mujallar Arab News, Fahed Nazer
MBS yana jagorantar shirin kawo sauyi a zamantakewa ciki har da bai wa mata damar tuka mota da halartar wasannin kwallon kafa a kasar ta Saudiyya
Zamanantar da kasar mai ra’ayin mazan jiya, na daga cikin sauye-sauyen da ya ke kokarin yi da kuma kirkiro sabbin hanyoyi masu dorewa domin inganta tattalin arzikin kasar
Kalubalen Da Ke Gaban Yarima Salman
Sai dai kokarin da Yarima Salman ke yi na jawo masu zuba hannun jari daga waje zuwa kasar ta Saudiyya na iya fuskantar matsaloli
A watan Nuwambar da ya gabata ne, Yariman ya sa aka tsare ‘yan kasar sama da 200 wadanda suka hada da jami’an gwamnati da attajiran Saudiyya
Wannan mataki ya sha suka daga sassan duniya, inda kungiyoyin kare hakkin bil adama suka yi ta suka
Sai dai Yariman ya ce daukan wannan matakin ya zama dole don yaki da matsalar almundahana kan kudaden kasa
Amma wasu da dama na ganin mataki ne na kawar da abokan hamayyarsa
“Suna neman masu zuba hannun jari amma me zai sa mutum ya zuba kudadensa inda babu tabbas wato gwamnati ta na iya shigowa ko yaushe ta tarwatsa komai?” inji Adreas Krieg na Kwalejin King’s a Landan
Sannan wani kalubale, da MBS ka iya fuskanta su ne, yakin Yemen da dakarun Saudiyya ke jagoranta, wanda Amurka ke marawa baya
Saudiyyan da Amurka na yaki ne da ‘yan tawayen Houthi da Iran ke marawa baya
Yakin na Yemen ya haddasa mutuwar daruruwan mutane da kuma barnata dukiyoyi a kasar wacce al'umarta ke fama da matsalar talauci
Ficerwa da kasar Philippines ta yi daga kotun hukunta manyan laifuka ta ICC, ya janyo zargi daga masu lura da al'amura, wadanda suke ganin matakin na da nasaba da kokarin kaucewa dokar da za ta hana shirinsa na yaki da masu mu'amulla da muggan kwayoyi
Wani mataki da kasar Philippines ta dauka wannan watan na janyewa daga kotun hukunta manyan laifuka ta ICC ya janyo zargin cewa kusoshin gwamnatin kasar na kokarin jaddada matakin yaki da masu safarar kwayoyi a kasar
A makon da ya gabata ne Shugaban kasar Philippine Rodrigo Duterte ya janye dokar da ta ba da damar kafa kotun amman ofishin sa da kotu sun ba da bayanai daban daban
Ita dai wannan Kotun da aka kafa a shekarar 2002, tana hukunta laifuka kamar kisan kiyashi da kuma laifukkan yake-yake
Masu kare hakkin dan adam sun yi zargin cewa yaki da masu harkar muggan kwayoyin da shugaba Duterte yake wanda ya kai tsawon shekaru biyu ya yi sanadiyyar mutuwar dubban mutane a hannun ‘yan sanda
A birnin Rio de Janeiro da ke Brazil, an gudanar da zanga zanga domin nuna fushi kan hallaka wata 'yar rajin kare hakkin bil adama da aka yi
Fiye da mutane 1,000 ne suka yi tattakin jerin gwano daga unguwannin marasa zuwa tsakiyar birnin Rio De Janeiro na kasar Brazil a jiya Lahadi
An yi zanga zangar ce don nuna takaicin kisan wata mace ‘yar rajin kare hakkin bil’adama Marielle Franco da aka yi
Masu shirya zanga zangar sun yi amfani da na’urorin daukaka amon sauti suna cewa, “muryarta ba za ta yi shiru ba” a lokacin da zanga zangar ta kai har kan babban layin garin
An harbe Franco da direban ta a ranar Larabar da ta gabata yayin da suke barin wani taro da aka yi na goyon bayan bakaken mata
Franco tana cikin ‘yan majalisar gudanar da harakokin raya birnin Rio de Janeiro kuma ‘yar rajin kare ‘yancin ‘yan tsiraru ce
Ta kan yi magana akan yadda 'yan sanda muzgunawa jama’ar da ke zaune a unguwannin marasa galihu
Fadar gwamnatin Amurka ta White House ta ce ba ta da wani shiri na sallamar shugaban kwamiti na musamman da ke binciken zargin shisshigin da Rasha ta yi a zaben Amurka na 2016
Wani babban Lauya a Fadar shugaban Amurka ta White House, ya ce shugaba Donald Trump ba shi da niyyar koran Robert Mueller, shugaban da ke jagorantar kwamitin da ke bincike kan zargin katsalandan din Rasha a zaben Amurka
Kalaman lauya Ty Cobb na zuwa ne, duk da korafe-korafen da shi Trump ya yi a shafinsa na Twitter, inda yake zargin jami’in da cewa yana cusa son rai na siyasa a binciken da yake gudanarwa
Cobb, ya ce duk da maganganun da hasashen da kafofin yada labarai suka sha yi kan wannan lamari, Fadar White House ba ta da wani kuduri na ganin bayan Mueller
Trump dai ya zargi Mueller da cewa yana nuna son rai na siyasa a binciken da yake gudanarwa na kokarin gano alakar Rasha da zaben da aka yi a Amurka a shekarar 2016
Kwamitin na Meuller har ila yau, yana kokarin ya gano ko akwai wani yunkuri da shi shugaba Trump ya yi na kawo cikas a cikin yadda ake tafiyar da binciken
Trump ya ce yana mamakin “ko me ya sa Mueller ke da rikakkun ‘yan jam’iyyar Democrats 13 a kwamitin da kuma wasu masu goyon bayan Hillary, amma kuma babu dan jam’iyyar Republican ko daya a cikin ‘yan kwamitin binciken na sa?”
Sai dai kuma rahottani sun nuna cewa Trump ya kasa lura da cewa hatta shi kansa Mueller din ya yi rajista ne a matsayin dan jam’iyyar Republican
An kammala zaben shugaban kasa a Rasha, kuma rahotanni na nuna alamun shugaba Vladimir Putin ne zai lashe zaben
Sai dai kungiyar tsaro da hadin kasashen turai ta OSCE, ta ce ba a bai wa masu kada kuri'a cikakken damar yin zabi ba
Hukumar Tsaro da Hadin Kan Kasashen Turai, OSCE, ta tabattar da cewa an gudanar da zaben shugaban kasar Rasha a cikin tsanaki da adalci
Sai dai ta ce ta lura ba’a bai wa mutanen kasar zabi mai yawa ba, na mutanen da za su iya zaba
Wakilan da Hukumar ta tura don su yi nazarin zaben sun dawo mata da rahoton da ke cewa, “yayin da aka yi ta karfafawa mutane su fito su jefa kuri’a, kuma suka fito din, sai dai takaitawar da aka yi na ‘yancin al’umma da kuma kayyade yawan ‘yan takara, sun takura wa zaben, da yake ba masu jayayya da yawa a cikinsa
Yanzu haka dai duk alamu na nuna cewa shugaban Rasha din na yanzu, Vladimir Putin, ya kama hanyar samun nasara a kan wasu abokan takararsa su bakwai da suka tsaya zaben shugaban kasar
Shugaba Putin ya yi wa dubban magoya bayansa jawabi a birnin Moscow, inda ya gode musu kan jefa masa kuri’a
Da aka tambaye shi ko zai sake neman karin wa’adin shugabanci a zaben shekarar 2030, Putin, dan shekaru 65 da haihuwa, ya ce, “wannan maganar banza ce, kuna zaton zan zauna a nan har sai na shekara 100?”
Pakistan ta kaddamar da wata manhajar wayar zamani da zata dinga sanar da mahukunta labarin ayyukan ta'addanci da masu tsatsauran ra'ayi da masu furta kalaman kiyayya saboda harzuka tada hankali
Pakistan ta kaddamar da wata manhajar wayar zamani da zata baiwa yan kasar damar bada labarin ayyukan ta’addanci da masu tsatsaurin ra’ayi da masu yada bayanai na kiyayya da zasu haddasa rarrabuwar kawuna ta kiyayya ba tare da an gano mai bada labarin bag a hukumomin kasar
Wannan Mahajan da ake kira Chaukus wato lura, hukumar yaki da ayyukan ta’addanci ta NACTA ta kirkiro, itace hukumar kasar dake kula da shirya dabarun yaki da ta’addanci kuma ana samun manhajar a kan wayoyin zamani na Andriod da IOS
Manhajar Chaukus da aka kirkiri a bara karkashin hukumar NACTA domin kyautata harkokin yanar gizo a kasar, zata kuma yaki ayyukan ta’addanci da kiyayya ta yanar gizo a cikin kasar
Ministan harkokin cikin gida a Pakistan Ahsan Iqbal ya kaddamar da Chaukus a helkwatan hukumar NACTA a Islamabad a makon da ya gabata
Kurdawan Syria suna barazanar kara kaimi a yakin sari ka noke, bayan da sojojin Turkiya da kawayensu a Syria, suka karbe ikon kan garin Afrin, dake arewacin Syria, wanda tungar Kurdawa ne
Wani babban jami’in Kurdawan Othman Sheikh Issa yace, dakarunsu zasu ci gaba da hana dakarun Turkiyya sakat a garin
Yace dakarun su zasu kai hare hare a kan Turkawa abokan gaba da kawayen su sojojin-haya a duk sukuni da suka samu
Sojojin Turkiya da kawayen su na Syrian sun kafa tuta a tsakiyar Afrin a jiya Lahadi, suka ayyana samun cikakken ikon yankin bayan da basu huskanci turjiya daga mayakan sakai na kurdawan ba da ake kira People’s Defense Units, ko PDU a takaice
Turkiya tana kallon YPG a matsayin bangare na kungiyar ma’aikatan Kurdawa ko PKK a takaice, kungiyar sari ka noken nan da take yaki kafa kasar kurdawa da zata kunshi wani Turkiyya
Turkiya ta ayyana PKK a zaman haramtacciyar kungiya, kuma tana kallonta a zaman kungiyar yan ta’adda
A hali da ake ciki kuma, ana samun yawan cin zarafi da lalata da mata daga dukkan bangarori dake fafatawa a Syria, ta wajen amfani a mummunar dabi'ar wurin tsoratar da fararen hula da kaskantarwa da kunyatar da mata da suka fada hannunsu,a zaman hanyar hana su magana, a cewar kwamiti kasa da kasa mai zaman kansa wanda yake bincike kan rikicin na Syria
Sama da mutane dubu ne marasa galihu suka yi zanga zanga a birnin Rio de Janeiro dake Brazil domin nuna rashin amincewarsu da kisan gillar da aka yiwa wata bakar fata Marielle Franco
A Brazil, sama da mutane dubu sun yi maci daga wata unguwar marasa galihu a birnin Rio de Janeiro a jiya Lahadi, don nuna rashin amincewarsu da kisan gillar da aka yiwa wata bakar fata 'yar majalisa, kuma 'yar gwagwarmaya kare hakkin bil adama, Marielle Franco
Wadanda suka shirya macin sun yi amfani na'urorin kara sauti suna kuwa suna fadin "muryarta ba zata mutu ba", yayin da suke maci ta kan babban titin birnin
Wasu yan siyasa da suka shiga cikin macin sun ce, in an kashe Franco ne don mutane su ji tsoro su yi shuru, toh za a ga akasin haka, kuma irin kwarin gwiwarta zai mamaye kasar Brazil
A ranar Laraba da ta shige ne aka harbe Franco da direbanta yayin da suka bar wurin wani taron da aka yi domin taimakawa mata bakar fata
Franco mamba ce a majalisar birnin Rio, kuma mai fafutukar kare hakkin marasa galihu ce, ta dade tana yakin kare 'yancin tsiraru, kan zargi da ake yiwa yan sanda na cin zarafin mutane a unguwannin marasa karfi
Shuagabn Brazil Michel Temer ya zuba sojoji su kula da tsaron a birnin Rio saboda kukar da yake samu daga kungiyoyin kare hakkin bil adama a kan cin zarafi mai tsanani har da mutuwa da yan sanda ke yiwa mutane
Masu sukar lamiri sun ce zuba sojojin bai yi wani tsairi ba
A karo na hudu shugaban Rasha Vladimir Putin wanda ya yi shekaru 18 yana mulkin Rasha ya sake lashe zaben shugaban kasa
Sakamakon farko da kuri’ar jin ra’ayin jama'a a Rasha, sun nuna shugaba Vladmir Putin ya lashe zaben a karo na hudu, da kashi 75 cikin dari
Kuri’ar jin ra’ayoyin jama’ar ta nuna cewa yana da goyon baya fiye da kowanne daga cikin abokan takararsa, daga masu aikdar kwaminisanci da masu ra'ayin mazan jiya baki daya
Putin ya kwashe shekaru 18 yana shugabancin Rasha
Yayi jawabi ga dubban magoya bayansa a dandalin da ake kira Menezhnaya dake kusa da fadar Kremlin a daren jiya Lahadi
Shugaba Putin ya yabawa wadanda suka zabe shi a matasayin "babbar tawaga ko kungiya ta kasa," yace musu "mu tare da nasara
Da aka tambayeshi ko zai sake tsayawa takara a shekarar 2030, shugaban na Rasha mai shekaru 65 yace wannan ba’a ce, "kana ji zan ci gaba da kasancewa anan har sai na kai shekaru 100 ne?"
Putin ya fafata ne da mutane bakwai, amma babu wani dan takarar da ya zama masa barazana
An yi hasashen sauran yan takarar da suka hada da wani mai gabatar da shirye shiyen telbijin da kuma wani dan kishin kasa basu zasu samu kuru’u masu yawa ba
A fafatawar da ake yi tsakanin kungiyoyin 'yan tawaye da na gwamnati a yankin gabashin Ghouta, kasar Turkiyya ta ce dakarantu sun yi nasarar karbe ikon tsakiyar birnin Afrin
Shugaban Turkiyya Recep Tayyip Erdogan, ya ce, dakarun kasar tare da dakarun hadin gwiwa na Syria, sun karbe ikon daukacin tsakiyar Birnin Afrin
A cewar Erdogan har ma an kafa tutocin Turkiyya a garin
A ranar Asabar, kungiyar Syrian Observatory for Human Rights, mai kare hakkin dan adam, ta ce sama da mutane dubu 150 sun fice daga muhallansu a yankin Afrin tun daga ranar Laraba
Rahotannin baya sun ce jiragen sama na Turkiyya sun yi ta lugudan wuta a yankin
A ranar Juma’a, Babban sakataren Majalisar Dinkin Duniya, ya nuna “matukar damuwarsa, kan yadda ake samun ficewar ‘yan gudun hijira daga yankin gabashin Ghouta da garin na Afrin
Hakan na faruwa ne yayin da kungiyar nan mai kare yara ta Save The Children, ta ce adadin kananan yaran da suka mutu a bara a yakin na Syria, ya haura na kowa ce shekara, tun da aka fara yakin
Wakilin kasar Sweden a Majalisar Dinkin Duniya Olof Skoog ya fada a jiya Juma’a cewa kasarsa tana iya kokarinta ta taimaka wurin kawo karshen tankiya da da ake fama da ita a yakin ruwan Korea
Sweden zata bada taimakon ne ta gayyatar ministan harkokin wajen Korea ta Arewa Ri Yong Hu, ziyarar da masu lura da al’amura a duniya suke ganin zai taimaka wurin shirya ganawa tsakanin shugaban Amurka da na Korea ta Arewa
Yace tankiyar da ake fama da ita a yankin ruwan Korea, itace babban kalubale da yanzu duniya ta maida hankali akai don haka idan Sweden nada wata rawar da zata iya takawa, shine abin da suke kokarin yi, inji Skoog yana fadawa manema labara a birnin New York
Minista Ri da Firayi Minista Sweden Stefan Lofven sun yi wata takaitacciyar ganawa a birnin Stockholm na Sweden a jiya Juma’a, kuma mai magana da yawun Lofven yace ba zai yi wani karin bayani a kan abin da suka tattauna ba
Skoog ya kara da cewa, ana sa ran tattaunawar ta Stockholm zata samar da yanayi mai inganci da zai kai ga shirya ganawar da ake niyar yi tsakanin Amurka da Korea ta Arewa, sai dai yaki amsa tambayar da aka masa, ko Sweden ce zata amshi bakwancin ganawar tsakanin shugabannin biyu
Yace muna dai bada taimakonmu ne, a kan yanda za a shawo kan tankiyar da ake fama da ita a yankin ruwan Korea
A wani al'amari mai ban jimami, dubban farar hula na gudu su na barin yankin Ghouta duk kuwa da yarjajjeniyar zaman lafiyar da aka ce an cimma kwanaki
Dubban mutane, da su ka hada da maza da mata da yara, sun gudu daga yankin Ghouta na gabashin Siriya jiya Alhamis
Ganin yadda yaki ke ta tayar masu da hankali, mutanen sun goya kayakinsu a baya, wasu rike a hannuwa, wasu kuma jibge kan kekuna ko kuma motocin daukar kaya, ana ta neman mafaka
‘Yan tawaye sun rike gabashin Ghouta tun daga shekarar 2012, to amma yanzu sojojin Siriye ne ke rike da akasarin yankin bayan da su ka yi ta ruwan wuta da kuma hare-haren jiragen sama a hanyin
Peter Maurer, Shugaban kungiyar agaji ta Red Cross, ya fadi a wani bayani cewa ziyarar da ya kai Siriya kwanan nan ta yi, abin da ya kira, “kara jaddada fargabarsa cewa yakin da ake yi a yankin ya kai wani mataki mai ban tsaro
” Ya kara da cewa, “Yawancin lokaci burin shi ne a lalata abubuwa ta yadda ba a ma damuwa da halin da dan adam ke ciki
Shugaban kungiyar rajin kare hakkin dan adam a Siriya mai hedikwata a Burtaniya, ya fadi jiya Alhamis cewa kaurar da mutane ke yi yanzu daga wannan yankin da aka yi wa kawanya, wanda kuma ke kusa da birnin Dimashku, ta wuce wadda aka taba gani tun bayan da gwamnati ta kaddamar yakin sake kwato yankin a watan jiya
Da alamar za a bude wani sabon babi a rikicin Amurka da Rasha bayan da Rasha ta mai da martani saboda takunkumin da Amurka ta kakaba ma ta
Rasha za ta kara yawan sunayen Amurkawan da za ta ladabtar, a martaninta kan takunkumin da aka kakaba ma wasu ‘yan Rasha da aka zarga da yin katsalandan a zaben Amurka
Kamfanin dillancin labaran Rasha RIA Novosti, ya ruwaito Mataimakin Ministan Harkokin Wajen Rasha Sergei Ryabkov na fada yau Jumma’a cewa, kasar Rasha na kan shirya takunkumin da za ta kakaba kan wasu da ta kira, “Ayarin sabbin Amurkawa masu wargi,” da kuma yiwuwar ta dau “karin matakai
Ryabkov ya zargi Amurka da yin barazana ga kwanciyar hankalin duniya, to amma ya ce burin Rasha shi ne cigaba da tattaunawa da Amurka, duk kuwa da daukar matakin ramuwar gayya da ya zama tilas gareta saboda abin da ta kira, “taurin kan Amurka a siyasance,” a cewar kafar labaran RIA
Jiya Alhamis gwamnatin Trump ta bayar da sanarwar kakaba takunkumi kan wasu ‘yan Rasha 19 da kamfanoni 5, da ake zargi da shiga sharo-ba-shanu a zaben Amurka na 2016
Amurka ta kuma bi sahun kasashen duniya wajen yin tir da Rasha, saboda kai hari da aka yi a Burtaniya da guba, wanda ake zargin Rashar ce da aikatawa
Bayan Birtaniya ta zargi Rasha da yin anfani da guba wajen hallaka wani dan asalin Rasha din tsohon mai leken asiri da diyarsa, ta kori jami'an diflomasiyar Rasha 23 kuma kasashen Faransa da Jamus da Amurka sun goyi bayan matakin ladaftar da Rasha
A Wuri daya kuma Shugabannin kasashen Birtaniya,Faransa,Germany da Amurka gaba dayan su sunyi tir da guban da kasar ta Rasha tasa ma wani tsohon mai leken asiri dan kasar ta Rasha dake zaune a Birtaniya
Shuganannin sun kira wannan babban laifi ne anfani da wannan sinadarin mai guba a kasar Turai domin ko rabon da ayi anfani da irinsa tun lokacin yakin duniya na biyu
A cikin wata sanarwan hadin gwiwa da suka fitar jiya Alhamis Prime Ministan Birtaniya Theresa May,Shugaba Emanuel Macron na Faransa, Angella Merkel da Shugaba Donald Trump sunce ba wani bayani da kasar na Rasha zata yi da zai zama karbabbe cewa wai ba ita ce ta aikata wannan danyen aikin ba
“Sukace muna kira ga kasar ta Rasha data amsa duk wata tambayar da aka yi mata dake da nasaba da wannan harin”
Sai dai Rasha ta musunta wannan zargin
Ana saran Prime Ministan Birtaniya May nan bada jimawa ba ta bayyana matakai da Birtaniya zata dauka akan Rasha game da wannan, wanda ya hada da korar jami’an jakadancii Rasha har su 23 wanda wannan shine abinda aka jima da ganin irin sa tun a shekarar 1971 lokacin yakin cacan baki
Sai dai ministan harkokin wajen Rasha Sergey Lavrov yace haka ita Moscow zata kori jami’an jakadancin Birtani a kasar nan bada jimawa domin ramuwar gayya
Lavrov ya bayyana wannan matakin da May ta dauka a matsayin shirme, yace tayi haka ne da niyyar dauke hankalin kasar na Birtaniya dake fama da matsalar fita cikin kungiyar tarayyar turai
Ministan harkokin wajen Koriya ta Arewa Ri Yong Ho ya nufi Sweden a balaguron da ake jin zai share fagen yiwuwar a yi taron koli tsakanin Shugaban Amurka Donald Trump da shugaban Koriya ta Arewa Kim Jon Un
Yau Alhamis ake sa ran Ri, zai isa Stockholm, inda zai kwashe kwanaki biyu yana tattaunawa da takwarar aikin sa ta Sweden Margot Wallstrom
Sweden na wakiltar muradun Amurka ta diflomasiyya, da Canada da Austarlia a ofishin jakadancin kasar dake Koriya ta Arewa
Ma'aikatar harkokin wajen Sweden tace ziyarar Ri "zata bada gudummuwar" tabbatar da an ai watar da kudurin kwamitin sulhu na Majalisa Dinkin Duniya, wadda tayi Allah wadai da hukumomin Pyonyang, kan shirin nukiliya da kuma makamai masu linzami na kasar
Shugaba Trump ya bada sanarwar bazata a satin da ya gabata inda yace zai gana da shugaba Kim Jong Un a karshen watan Mayu, amma ba'a bada sanarwar wuri da kuma ranar da za'a yi taron kolin ba
A ci gaba da jayayyar da ake yi tsakanin Saudiyya da Iran, Saudiyya ta ce muddun kasar Iran ta kera makamin nukilya to ita ma za ta kera
Yerima mai jiran gado na Saudiyya, Mohammed Bin Salman, ya kira shugaban Malaman addinin Iran "Hitila" (Hitler), ya ce kasar Saudiyya ma zata kera makaman Nukiliya muddin Iran ta kera
"Saudiyya bata da niyyar mallakar makaman Nukiliya, amma ba tareda wani kokonto ba, idan Iran ta kera makamin Nukiliya, muma zamu bi sawu, ba tareda bata wani lokaci ba," inji Yerima Mohammed, a wata hira da tashar talabijin ta CBS dake Amurka tayi dashi, kuma za'a nuna wa duniya a cikin shirin da ake kira "60 minutes" da turanci, a ranar Lahadi idan Allah ya kaimu
A dandanon hirar da tashar ta fitar a yau Alhamis, Yeriman yace, yadda ake tunkarar shugaban Iran, dai dai yake da yadda duniya ta tunkari Hitler, lokacin da akidar Nazi take tashe a Jamus
A taron kasashe renon Ingila da ake yi a London wakilai daga nahiyar Afirka suna halartar taron
Wakilai daga kasashen nahiyar Afrika suna halartar taron kungiyar Commonwealth a birnin London da taken “abinda ya shafi kowa”
Batutuwan da za a tattauna a kai sun hada da, sauyin yanayi da inganta damawa da kowanne jinsi
Maria Fernandez De la Vega, shugabar cibiyar matan Afrika ce ta gabatar da jawabin bude taron
Tace a wannan lokaci da ake fuskantar rashin ba kowa dama ta bai daya, tilas ne mu ci gaba da tada muryarmu a kan wannan batun
Tace hada hannun matasa da kuma mata zai bamu damar maida hankali kan Afrika
Cibiyoyi kamar MDD da kuma KTA suna Magana a kan batun bada dama ta bai daya ga kowanne jinsi
Kasashen kungiyar commonwealth, kasashe renon ingila ne, Birtaniya kuma tana kokarin sake kulla dangantaka da kasashen musamman a wannan lokacin da ta fice daga KTT
Firayim Ministar Birtaniya Theresa May ta mayarwa Rasha martani akan harin guba da ta kai Birtaniya kan wani dan asalin Rasha kuma tsohon dan leken asiri da yake zaune a Ingila da diyarsa da yanzu su biyun rai na hannun Allah
Birtaniya ta sanar da daukar matakan maida martani kan Rasha da suka hada da korar jami’an diplomasiyan kasar Rasha ishirin da uku, bayanda Rasha tayi watsi da bukatar da Birtaniya ta gabatar na neman bayani dangane da yadda aka iya yin amfani da sinadarin guba mai mummunan karfi da rasha ta sarrafa a zamanin mulkin Soviet, a garin Salisbury kan tsohon jami’in leken asirin kasar Rasha Sergei Skirpal da yarsa Yulia
Firai minister Birtaniya Theresa May ta sanar da daukar wannan matakin a zauren majalisa da ya cika makil
Ta sanar da cewa, gwamnatinta zata shata daftarin da zai kare al’ummar kasar daga duk wata barazana, zata kuma yi nazarin daukar sababbin matakan yaki da liken asiri kasa
Matakan maida martanin da zata dauka sun hada da amfani da yin wadansu gyare gyaren a dokokin takunkumi da zasu bada izinin hana ‘yan kasar Rasha da aka hakikanta suna keta hakkin bil’adama amfani da kaddarorinsu, da kuma soke huldar manyan jami’an gwamnati tsakanin Birtaniya da Rasha da suka hada ziyarar da ministan harkokin kasashen ketare na kasar Rasha Sergey Lavrov, ke shirin kaiwa Birtaniya
An ba Rashawan da aka kora mako guda su fice daga Birtaniya a wani abinda aka bayyana a matsayin korar jami’an diplomasiyan kasar Rasha mafi girma tun shekara ta dubu da dari tara da saba’in da daya, lokacin yakin cacar baki
Rasha ta musanta cewa tana da hannu a kai harin gubar, ma’aikatar harkokin wajen kasar kuma tace, jawabin da May tayi jiya, takala ce da ta toshe kafar tattaunawa tsakanin kasashen biyu
Ta kuma kara da cewa, Rasha zata maida martani nan ba da dadewa ba
An yi wani babban rashi a fagen ilimin kimiyya, mumamman ma a bangaren nazarin duniyoyi, sanadiyyar rasuwar shahararren masanin kimiyya Stephen Hawking
Shahararren masanin kimiyyar duniyoyin nan na Burtaniya Stephen Hawking, wanda ya yi ta nazarin maudu’o’i iri-iri da su ka shafi duniyoyi - kama daga yadda su ka samu, zuwa yadda su kan shude su zama wani bakin rami mai zurfi, wanda ake kira black hole, ya mutu yau dinnan Laraba ya na mai shekaru 76 da haihuwa
Wani mai magana da yawun iyalinsa ya ce Hawking ya mutu salun-alun a gidansa da ke birnin Cambridge, inda ya shafe shekaru gommai ya na aiki a matsayin Sheihin Malamin Lissafi na Jami’ar Cambridge
“Ya kasance wani mashahurin masanin kimiyya kuma wani irin mutum da ba a sama gani ba; sannan ayyukansa za su cigaba da yin tasiri zuwa shekaru masu yawa,” a cewar ‘ya’yan Hawking, Lucy da Robert da kuma Tim a wani bayanin da su ka yi
Tun ya na dan shekaru 21 da haihuwa ya kamu da wata cutar nakasa, wadda sannu a hankali ta sa ala tilas ake sa shi cikin wata kujera ta musamman kuma ya daina magana sai ta amfani da na’ura mai fassara manufar mutum
Hadin gwuiwar jami'an tsaron Amurka da Colombia ya yi sanadiyar fasa gungun wasu masu fataucin miyagun kwayoyi na kasa da kasa inda yanzu mutane 30 dubunsu ta cika a Puerto Rico
Jami’an tsaron Amurka da na Colombia sun fasa wani gungun masu fataucin muggan kwayoyi na kasa da kasa, suka damke mutane 14 bisa zargin safarar dubban kilo na hodar iblis ta Cocaine zuwa cikin yankin Puerto Rico
Jami’an Amurka sun ce damke wadannan mutane da aka yi cikin makonni biyun da suka shige ya kawo adadin wadanda aka kama dangane da wannan dogon bincike zuwa 30, yayin da kuma aka kama hodar Cocaine fiye da kilo dubu biyu
Lauyar gwamnatin tarayya ta Amurka a Puerto Rico, Rosa Emilia Rodriguez-Velez, ta fada jiya Litinin cewa, “zamu ci gaba da matakan hadin kan da hukumomi da kasashe ke dauka tare da hada karfi waje guda domin bincike da hukumta wadanda suke take dokokinmu, suke shigar da muggan kwayoyi cikin yankunanmu…”
An tuhumi mutanen da aka kama da laifin hada baki domin yin fasa kwabrin hodar iblis ta Cocaine daga Colombia zuwa Amurka ta cikin yankin Puerto Rico
Ana iya yanke wa mutanen hukumcin daurin shekaru goma zuwa rai da rai idan har aka same su da aikata wannan laifi
Fiarayim Ministar Birtaniya Theresa May ta ce kasar Rasha ce ta kai hari cikin kasarsu wanda ya hallaka wani tsohon dan leken asiri Sergei Skipal da diyarsa lamarin da ya sa yanzu an bukaci cikakken bayani daga kasar Rasha cikin kwanaki uku
Firayim Minista Theresa May ta Britaniya ta fada jiya Litinin cewa wata guba mai karfin gaske wadda kasar Rasha ta kirkiro, it ace aka yi amfani da ita a harin da aka kai kan wani tsohon dan leken asirin Rasha, Sergei Skripal, kuma gwamnatinta ta cimma shawarar cewa a bisa dukkan alamu, kasar Rasha ce ta kai harin
May ta fadawa majalisar wakilan Britaniya cewa abubuwa guda biyu ne kawai zasu iya faruwa a harin da aka kai kan Skripal da diyarsa Yulia, aka same su kwance a some a cikin wani ghari na kudancin britaniya a ranar 4 ga watan nan na Maris
Ta ce, “ko dai gwamnatin Rasha ce ta kai harin nan kai tsaye a kan kasarmu, ko kuma dai gwamnatin Rasha ta yi sakacin barin wannan mummunar guba ta yadda har ta fada hannun wasu
Britaniya ta ba gwamnatin Rasha wa’adin kwanaki biyu da ta yi mata bayani
Firayim minister ta Britaniya ta ce wannan sinadarin guba mai tsananin karfi da aka yi amfani da ita, it ace Novichok, wadda ke nufin Sabuwar Shigowa da harshen Rashanci
Jim kadan kafin ta yi wannan jawabi, shugaba Vladimir Putin na Rasha yayi watsi da ikirarin cewa Rasha tana da hannu a wannan lamari na Skripal, wanda kanar ne a hukumar leken asirin sojoji ta Rasha, amma a boye yana aikin leken asiri ne ma hukumar leken asirin Britaniya ta MI6
Gidan telebijin na Rasha sun a dora laifin sanya ma Skripal guba a kan Britaniya, suna ikirarin cewa Britaniya na kokarin janyo kin jinin Rasha ne domin haddasa yanayin da za a kauracewa gasar cin kofin kwallon kafar duniya da za a yi a Rasha nan da ‘yan watanni
A wani al'amari mai ban takaici, mutane akalla 40 sun mutu bayan da jirgin saman da ke dauke da su ya kama da wuta yayin sauka a Nepal
Jami'ai a Nepal sunce wani jirgin-fasinja wana yake dauke da pasinjoji daga Bangladesh ya fadi ya kuma kama da wuta a lokacin da yake sauka a filin jirgin saman Kathmandu, har yai sanadiyyar kashe a kalla mutane 40
Shaidun gani da ido sunce jirgin yayi ta tanga-tangal a yau Litinin kafin yayi kokarin sauka a karo na biyu, a lokacin ne ya kama da wutar
Mai magana da yawun kamfanin jirgin US- Bangla wanda yake da cibiya a Dhaka, yace mutane 71 ne a cikin jirgin har da ma'aikatan sa 4
A cikin pasinjojin 67 kuma 32 'yan asalin kasar Bangladesh ne , 33 'yan Nepal guda kuma dan china da kuma guda dan Maldives
Jirgin saman mai farfela biyu wanda aka kera a Canada, ya tashi ne daga Dhaka, babban birnin Bangladesh
Kungiyar taliban ta mamaye wata gunduma a yammacin Afghanistan, kusa da iyakar kasar da Iran bayan da suka yiwa dakarun gwamnatin kasar mummunar illa
A cewar wani mai magan da yawun gwamnatin yanki yayi, yace 'Yan bindiga sun kai hari a Anar Dara dake lardin Farah a safiyar yau litinin har suka mamaye wani bangare na babban birnin Lardin
Nasir Mehri, ya shaidawa muryar Amurka cewa har yanzu ana ci gaba da gwabza kazamin yaki a yankin, inda sojojin gwamnati ke ci gaba da rike sansanonin su da hukumomin ar leken asiri
An aika da sababbin sojoji da mayakan sama zuwa yankin mai tsaunuka, amman 'yan talliban sun bibbine nakiyoyi kan hanyoyi zuwa Anar Dara, abinda ya janyo cikas ga dakarun kasa, wadand asuke kokarin kaiwa ga Ana Dar
Mai magana da yawun sojojin cikingida a kabuk ya tabbatar da mutuwqar sojojin Afghanistan a kalla guda 8 inda yace harin maida martani da suka kai ta sama ya kashe akalla 'yan bindiga 60
Kungiyar taliban sunyi ikirarin cewa sunada cikakken iko kan yankin da hedkwatar 'yansanda da ma zagayen shi
Mai magana da yawun 'yan bindiga Qari Yousuf Ahmadi ya tabbatar da cewa an kashe sojojin SAfghanistan 15 kuma sun kwace motocin sojojin da kayan yaki, taliban kuma ta saki hoto wanda ke nuna sojojin ta na zirga zirga a titunan garin
Biyo bayan amincewar da jam'iyyar kasar China tayi na cewa shugaban kasa ya ci gaba da mulki har iya bakin ransa, yanzu majalisar dokokin kasar ta tabbatar da hakan jiys alashsdi
Majilisar Dokokin kasar China ta jefa kuria jiya Lahadi wanda ya soke adadin shekarun da shugaba zaiyi kan karagar mulki
Wnnan yana nufin kenan shugaba Xi Jinping zai iya ci gaba da mulki har sai ranar da yaji ya gaji ya sauka ko rai ya yi halinsa
Ba don wannan sabon dokar ba, ya kamata ace waadin shugaban zai kare ne a shekarar 2023, wannan yasa masu kula da al’amurran yau da kullun na cewa ba mamaki shugaban yaci gaba a mulkin kasar
Wannan sabon tsarin dokar da aka tabbatar jiya lahadi zai baiwa shugaba Xi cimma manufar sa a siyasance, wanda wannan shine shugaban China na farko da ya samu wannan damar tun bayan shugaban ta na farko Mao Zedong
Majalisar dokokin China ta amince a soke tsarin mulkin wa'adi biyu ga shugaban kasa, inda kasar za ta koma tsarin da shugaban kasa zai zauna akan mulki har zuwa iya rayuwarsa
A yau Lahadi, Majalisar Dokokin kasar China, ta kada kuri’ar amincewa da shirin soke tsarin wa’adi biyu ga shugaban kasa
Wannan mataki zai ya sa, shugaba Xi Jinping, ya ci gaba da zama akan karagar mulki har sai yadda hali ya yi
daga cikin 'yan majalisar dokoki kusan 3,000, 2,958 ne suka amince da wannan sabon tsari
Tsarin da kasar take shirin yin watsi da shi, kamata ya yi shugaba Xi ya kammala wa’adinsa a karshen 2023, amma masu fashin baki sun ce akwai yiwuwar ya ci gaba da shugabantar kasar
Wannan kwaskwarima, zai iya bai wa shugaba Xi damar yin gaban kansa ta fuskar siyasa
Hakan kuma dama ce da ba wani shugaban China da ya samu irinta, tun bayan tsohon shugaban kasar Mao Zedong da ya kafa kasar a lokacin yana mulki
Har ila yau, soke wannan tsari na wa’adi, zai bai wa jam’iyyar kwaminsanci mai mulki, karfin iko kan gudanar da harkokin kasar, tare da zama jam’iyya kadai da aka amince ta mulki China
Wannan sabon tsari da kasar ta China take shirin runguma na shugaban kasa ya rike mulki ba tare da wa’adi ba, yana fuskantar sukan da ba a yi tsammani ba a kasar
Ga wasu ‘yan kasar ta China, tsarin ya tuno masu da lokacin mulkin Mao Zedong da kuma juyin-juya halin da kasar ta fuskanta shekaru aru-aru da suka gabata
Kungiyar nan da doka ta haramtata a Pakistan ta Taliban, tabbatar da kashe mambobinta 21 a samame da wani jirgin Amurka mara matuki ya kai a makwabciya Afghanistan a ranar Laraba da ta gabata
Harin da aka kai a gudnumar Kunar dake kan iyakar gabashin Afghanistan, ya auna sansanin horar da mayakan kungiyar nan da take kiran kanta Terik-e-Taliban ko kuma TTP a takaice, inda ake horar da masu kunar bakin wake, a cewar jami’an leken asirin Afghanistan da na Pakistan
Jami’an sun ce galibin kwamandojin mayakan da kuma kwararrun masu bada horo a sansanin, suna cikin mutanen da aka kashe, wadanda suke shirin kaddamar da kai hare haren kunar bakin wake a Pakistan
Kungiyar ta TTP ta fitar da wata sanarwa a jiay Juma’a, kuma ta tabbatar da kashe wani matashi dan kasa da shekaru 20, dan shugaban kungiyar, Mullah Fazullah kuma kungiyar ta sha alwashin daukar fansa a kan mummunar farmakin
Kungiyar 'yan ta’addan tace harin da jirgin Amurka mara matukin ya kai, ya taba makarantar addini kuma ya kashe daliban makaratantar da malamansu
Yayin da Shugaban Amurka Donald Trump ya rattaba hannu kan dokar sa haraji kan karafa da dalmar kasashen waje, Tarayyar Turai ta ce ba ta san makomarta kan wannan batu ba
Tarayyar Turai (EU) ta ce ba ta san ko za a tsame ta daga cikin jerin kasashen da Shugaban Amurka Donald Trump zai sa haraji kan dalma da karafansu ba
Yau Jumma’a a birnin Brussels Kwamishiniyar Harkokin Cinakayyar Tarayyar Turai Cecilia Malmstrom ta ce, “Mu na fatan za mu samu tabbacin cewa an tsame Tarayyar Turai daga wannan harajin
Trump ya rattaba hannu jiya Alhamis kan shelar sa haraji na kashi 25% kan kafaran da aka shigo da su, da kuma kashi 10% kan dalmar da aka shigo da ita, kuma harajin zai fara aiki ne sati biyu masu zuwa
An tsame kasashen Canada da Mexico daga wannan harajin zuwa wani lokaci a yayin da ake cigaba da tattaunawa kan tsarin cinakayya mai walwala na kasashen Yankin Arewacin Amurka (NAFTA a takaice) tsakaninsu da Amurka
Malmstrom ta ce Tarayyar Turai ba ta shirin shiga rigima da Amurka to amma a shirye ta ke ta mai da martani da haraji kan kayakin Amurka, wadanda ta ce za su hada da kayan kara dandanon abinci da kuma ruwan lemo
Ta leko ta koma ga mabukata a yankin Ghouta da yaki ya daidaita a kasar Siriya, bayan da tawagar motocin dakon kayan agaji su ka isa da dinbin kayan tallafi amma su ka kasa saukewa saboda yanin tabarbarewa tsaro
Kungiyar Agaji Ta Red Cross Ta Kasa da Kasa da kuma jami’an Majalisar Dinkin Duniya sun ce yau Jumma’a, tawagogin motocin da ke dauke da kayan agajin da ake matukar bukata, sun fara isa yankin gabashin Ghouta da aka mai kawanya, to amma sun kasa sauke kayakin saboda hare-haren da aka koma yi
Ali al-Za’tari, shugaban hukumar samar da kayan agajin Majalisar Dinkin Duniya a Siriya, ya ce hare-haren da aka koma yi, sabawa ne ma tabbacin da aka bayar tun farko na tsaron lafiya daga tukkannin bangarorin, ciki har da gwamnatin kasar Rasha
An shiga kai hare-haren ne yayin da tawagar ta motocin daukar kaya 13 ta doshi garin Douma don sauke kayankin agajin, wadanda aka kasa kai wat un ranar Litini saboda tabarbarewar yanin tsaro
Zeid Ra’ad Hussein, babban Kwamishinan MDD kan ‘Yancin dan adam, ya yi kiran da a ladabtar da wadanda su ka aikata rashin Imani a gabashin Ghouta sannan a kuma kafa kwamitin bincike mai zaman kansa kan al’amurorin baya-bayan nan
Da zara an tabbatar cewa Rasha na da hannu a yunkurin kashe wani tsohon jami'in leken asiri dan asalin Rasha da diyarsa, da yanzu suka zama 'yan Birtaniya, Firayim Ministar Birtaniya Theresa May ta sha alwashin mayar da martani
Firayim ministar Bitrtaniya, Theresa May, tayi alkawarin daukar matakin da ya dace domin mayar da martani, muddin aka gano cewa Rasha ce ke da alhakin sa wa wani tsohon dan leken asirin Rasha da diyarsa guba
‘’Amma bari kar muyi riga malam masallaci, bari mu ba ‘yan sanda lokaci, da kuma damar gudanar da dukkan binciken da ya dace" in ji firayim ministar a lokacin da take magana da gidan telebijin na ITV jiya alhamis
‘’Ba shakka idan ta kai na a dauki mataki, gwamnati ba zata yi kasa a guiwa ba, zamu yi hakan a lokacin da ya dace, wannan kuma zai dogara ne akan irin kwararan hujjojin da muke dasu’’
Sakatariyar Harkokin cikin gidan Britaniya, Amber Rudd, ta shaidawa majalisar dokoki cewa, ‘’Amfani da iskar guba mai lalata jijiyoyin jikin bil Adama, babban laifi ne na ganganci a Britaniya
Wannan yunkurin yin kisa ne ta muguwar hanya cikin bainar jama'a
Wani Jami'in ‘yan sanda ya fadawa kafar yada labarai ta SKY NEWS cewa adadin mutane 21 ne suka samu rauni sakamakon shakar wannan mugun sinadarin da aka baza shi kusa da wani shagon sayar da kaya a birnin Salisbury na kudancin Britaniya
Har yanzu wasu mutane 3 suna asibiti, watau mutumin da a bisa dukkan alamu aka nemi kashewa, tsohon mai leken asiri na kasar Rasha Sergei Skripal, da diyar sa Yulia, da wani dan sandan kasar Birtaniya Nick Bailey wanda yayi kokarin taimaka musu bayan ya fahinci cewa sun yanke jiki sun fadi ba cikin hayacinsu ba
Wani wanda yaga abinda ya faru ya fada wa wani dan jaridar kasar Birtaniya cewa Yulia Skripal ta some, bakinta na kumfa, kuma idonta a bude, amma ya kafe
Ya ce shi kuma mahaifin nata, ya sandare, hannuwansa ba su iya motsi, idonsa na kallon wuri guda ba ya motsi kamar matacce
Shi dai Skripal da diyarsa har zuwa yammacin jiya alhamis ba su cikin hayyacin su, Shi ma Bailey yana cikin mawuyacin hali, amma an ce idonsa biyu yana iya gani
Majalisar Dinkin Duniya da kungiyar bada agaji ta Red Cross sunce ba za a samu damar shigar da kayan agaji zuwa gabashin yankin Ghouta na Syria kamar yadda aka shirya yau Alhamis ba, saboda matsalar tsaro
A cewar wata jami’a mai magana da yawun ofishin bada agaji na Majalisar Dinkin Duniya, Linda Tom, "MDD na ci gaba da samun rahotannin ci gaba da ake da fada a gabashin Ghouta, da kuma ruwan bama-baman da ake a Damascus, wanda ke zama hatsari ga fararen hula yana kuma hana isar da kayan agaji ga daruruwan mutanen dake cikin bukata
Manyan motoci 46 sunyi nasarar kai kayan agaji bangaren Duma na gabashin Ghouta ranar Litinin, amma MDD da kungiyar Red Cross sun kasa ci gaba da shirinsu a dalilin tashin hankalin dake ci gaba a yankin
Fadan da ake a gabashin Ghouta dai ya kara kazancewa a 'yan makonnin nan, yayin da gwamnatin Syria da goyon bayan dakarun Rasha suka 'kara kaimin ganin sun sake kwato yankunan da ake kwace tun shekarar 2013
Kusan makonni biyu da suka gabata kwamitin sulhu na MDD ya nemi a dakatar da fadan da ake a duk fadin Syria har na tsawon kwanaki 30, domin samar da abinci da kayayyakin agaji ga wadanda suke bukata, amma anyi burus da wannan bukata
Yayin da mata a fadin duniya, musamman ma a wurare irin arewa maso gabashin Najeriya ke takaicin irin cin zarafi da danniyar da ake nuna masu, yau a fadin duniya ana harkokin jaddada zagayowar ranar mata ta duniya
Yau ta ke Ranar Mata ta Duniya, don haka a fadin duniya mata da magoya bayansu irin kungiyoyin rajin ‘yancin dan adam na ta harkokin jaddada muhimmancin mata da kuma gangami da zanga-zangar nemar a kawo karshen danniya da kwara da kuma gallazawar da mata ke fuskanta kullu yaumin
Wannan ranar na zuwa ne yayin da ake cigaba da juyayin wani al’amari shigen wanda ya faru shekarun baya na sace daruruwan dalibai mata a garin Chibop
To saidai wannan karon dalibai mata wajen 100 ne ‘kawai’ aka sace a garin Dapchi, wanda, kamar Chibok, shi ma Dapchi arewa maso gabashin Najeriya ya ke; to amma a jahar Yobe; ba a jahar Borno, inda Chipok ya ke ba
Yankin na arewa maso gabashin Najeriya dai ya zama turmin tsakar gida sha luguden Boko haram
Matsalolin da ke gallabar mata sun bambanta daga kasa zuwa kasa kuma daga wuri zuwa wuri
Don haka yau sai gangami ake ta yi a kasashen duniya
Alal misali, a Manila, babban birnin kasar Filifinu (Philippine) daruruwan mata sun saka suturu masu launin jaja-jaja da akan alakanta da mata su ka bazu kan tituna don zanga-zangar nuna rashin amincewa da kisan mutane wajen 4,000 da gwamnatin Shugaba Rodrigo Duterte ta yi a yakin da ta ke yi da muggan kwayoyi
Abin da su ka ce na shafar iyali
Kungiyoyin rajin ‘yancin dan adam sun ce nacin Shugaba Duterte na hallaka dubban dillalan miyagun kwayoyi ya sa ‘yan sanda sun shiga karkashe wadanda ake kyautata zaton dillalan miyagun kwayoyin ne ba tare da cikakken bincike ba
A Seoul, babban birnin Koriya Ta Kudu, kungiyoyin mata sun yi amfani da wannan ranar wajen yada wata yekuwar kare mata daga masu lalata da mata ba da amincewarsu ba, wadda ake kira gwagwarmayar “Me Too
” Wannan yekuwar ta yadu a wannan babbar kasa ta Asiya bayan da a cikin watan Janairu wata lauya mace ta bayyana cewa abokan aikinta maza sun sha mata iskanci cikin shekarun da su ka gabata
Mata a sauran sassan duniya na ta gangami saboda dalilai iri-iri masu nasaba da musguna ma mata da ake yi
To a wani bangaren kuma ana nan ana kokarin shawo kan lamarin
Ko a jiya dinnan a nan Amurka sai da ‘yan Majalisar Dokoki su ka gana da wasu daga cikin ‘yan matan da Boko Haram su ka sace a arewa maso gabashin Najeriya don ji kai tsaye daga garesu
Daga Nijar, ga wakilinmu da misalign yadda wannan rana ta kasance a Afirka:
Shugaban Kwamitin Sulhu na Majalisar Dinkin Duniya, MDD, a wani zaman kwamitin jiya Laraba Karel Van Oasterom ya bukaci duka bangarorin da suke fafatawa da juna a Syria su bi umurnin MDD
Shugaban kwamitin sulhu na Majalisar Dinkin Duniya, MDD, Karel Van Oasterom ya jaddada kiran da majalisar tayi na neman dukkan bangarorin Syria su aiwatar da umarnin tsagaita wuta, ya kuma bayyana damuwa dangane da halin kunci da al’umma ke ciki a Syria
Van Oasterom ya bayyana haka ne bayan wani zaman kwamitin sulhun jiya laraba domin tattaunawa kan shirin tsagaita wuta na kwanaki 30 da kwamitin sulhun ya bukaci a aiwatar cikin wani kuduri makonni biyu da suka shige, wanda kuma aka yi watsi da shi
Rashin kiyaye kudurin tsagaita wutar ya sa Birtaniya da Faransa suka bukaci yin wannan zaman sirri na kwamitin sulhu
An ci gaba da gwabza kazamin fada jiya laraba a gabashin Ghouta, yankin da ya kasance tungar ‘yan tawaye a wajen babban birnin kasar Syria, wanda kuma tun a shekarar 2013 dakarun gwamnati suke kai masa farmaki
Dakarun gwamnati sun yi ta luguden wuta a yankin da jiragen sama suka kashe daruruwan mutane
Hare haren da gwamnatin kasar ta fara kaiwa makonni biyu da suka shige a yankin da yake daya daga cikin wurare na karshe dake hannun ‘yan tawaye a kusa da Damascus, ya kasance daya daga cikin kazaman hare hare da aka kai tunda aka fara yakin kusan shekaru takwas da suka shige
Kungiyar kare hakkin bil’adama dake sa ido kan harkokin Syria ta sanar jiya cewa, hare haren da gwamnatin Syria ke kaiwa sun raba Ghouta gida biyu,da cewa, a yanzu sojojin gwamnati na iya yin harbi a kan kusan kowane bangare na wani dan zirin da ya hada bangaren arewaci da kudancin Ghouta
Ganin yadda al'ummar Musulmi tsiraru na kasar Sri Lanka ke shan azaba a hannun 'yan kabilar Sanhalese mabiya addinin Budda, gwamnatin kasar ta katse hanyoyin sada zumunta, wadanda ta nan ne ake shirya tashe-tashen hankulan
Kasar Sri Lanka ta katse hanyoyin amfani da kafafen sada zumunta don dakile yaduwar tashe-tashen hankula kan al’ummar Musulmi tsiraru, yayin da daukacin wannan tsibirar kasa ta kudancin Asiya, ke cigaba da kasancewa karkashin dokar ta baci
Shugaba Maithripala Sirisena ya kafa dokar ta bacin ne jiya talata, kwana guda bayan da cincirindon masu bore na kabilar Sinhalese da ke bin addinin Buddah su ka kai hare-hare kan masallatai da dama, da kuma wuraren kasuwancin al’ummar Musulmi a yankin tsakiyar gundumar Kandy
Jiya talata ‘yan kwana-kwana sun gano gawar wani matashi Musulmi wanda ya makale lokacin da wuta ta kama wani karamin kantin mahaifinsa
Tashen hankalin ya samo asali ne ranar Asabar, lokacin da wani direba dan kabilar Sinhalese ya yi fada da wasu matasa Musulmi a Kandy
Washe gari direban ya mutu sanadiyyar raunukan da ya ji
Dukiyar shugaban Amurka Donald Trump ta ragu da dala miliyon 400 a bara, ta komo dala biliyan uku da miliyan dari, lamarin da ya sa mutane har 222 suka shige gabansa a cikin jerin attajirai na duniya da suke da dukiyar da ta kai akalla dala biliyan kamar yadda Mujallar Forbes take aunawa kowace shekara
Jeri na baya-bayan nan ya fito jiya talata
Trump ya fado daga matsayin mutumi na 544 da yafi yawan dukiya a duniya a shekarar 2017, ya komo na 766 a wannan shekara ta 2018
Wannan ita ce shekara ta biyu a jere da dukiyar Trump take raguwa
Sauka kasa da Trump yayi a cikin jerin mutanen da suka fi arziki a duniya, tana zuwa ne a daidai lokacin da a karon farko aka samu karin mutane har 35 da suka shiga cikin jerin masu dukiyar Biliyan na mujallar Forbes
Mai kamfanin kasuwancin yanar gizo na Amazon Jeff Bezos, shine mutumin da yafi kowa kudi a duniya kuma dukiyarsa ta kai dala biliyan 112, wato karuwar dala biliyan 39 da miliyon dari biyu kan abinda ya mallaka a shekarar da ta gabata
Mutane biyu da suke biye dashi sune Bill Gates mai kamfanin Microsoft wanda dukiyarsa ta kai dala biliyan 90, sai kuma mai zuba jari Warren Buffet wanda keda kudi dala biliyan tamanin 80
Mutumin da yafi kowa kudi a nahiyar Turai kuma na hudu a cikin jerin masu kudi a duniya shine mai kampanin sayar da kayan alatu na LVMH, Bernard Arnault, wanda dukiyarsa ta kai dala biliyan 72
Amurka ta fi kowace kasa yawan attajirai masu biliyoyin daloli a duniya, wadanda yawansu ya kai 585, sai kuma kasar China
Jihar California ta Amurka kadai tana da attajirai masu biliyoyin dala har mutum 144, kuma jihar kadai tafi kowace kasa yawan attajirai a duniya, baicin Amurka da China
Ita kuwa kasar Jamus tafi kowace kasa a nahiyar Turai yawan attajirai masu akalla biliyan, wadanda yawansu ya kai 123
India kuma tana da attajirai da yawansu ya kai 119 sai kuma kasar Rasha ke bi mata da attajirai 102
Kasashen Hungary da Zimbabwe sun shiga jerin kasashe masu attajirai dake da biliyan a karon farko kuma dukkaninsu nada mutum guda
Mutane goma na Saudi Arabia da sunayensu ke yawan bayyana a cikin jerin attajirai guda dari da suka fi arziki a duniya, ciki har da babban dan kasuwa mai kere kere, Yarima Alwaleed bin Talal, an fidda su a cikin sunayen na bana, sakamakon rashin tabbas a kan abin da suka mallaka yanzu, bayanin Forbes ya biyo bayan yaki da rashawa da gwamnatin Saudi Arabia take yi a cikin wannan lokaci da ake shirya sunayen
A karon farko a tarihi, jerin sunayen wadanda suka fi arziki a duniya, suke da akalla dala biliyan daya, a bana ya kunshi mata su 256, wadda Alice Walton, magajiyar dukiyar kamfanin Walmart, take kan gaba da zunzurutun kudi dala biliyan 46
A cewar mujallar Forbes, attajirai dubu biyu da 208 da sunayensu suka bayyana a cikin jerin sunayen da ta fitar a wannan shekara, idan aka hada kudadensu baki daya sun kai dala triliyon tara da biliyon dari daya, wanda ya kai a kalla kashi hudu cikin dari na arzikin duniya baki daya
Al'ummar musulmin Rohingya dake gudun hijira a kasar Bangladesh sun ce har yanzu akwai yanayin kuntatawa a jihar Rakhine
Wani jami’in Majalisar Dinkin Duniya ya ce dakarun tsaron Myanmar na cigaba da keta hakkokin bil’adama akan sauran musulmin Rohingya da suka rage a arewa maso gabashin jihar Rakhine
A wata rubutacciyar sanarwa da Andrew Gilmour, mataimakin babban sakataren kula da hakkokin jama’a ya fidda yau Talata, ta ce “ana cigaba da aikata ayyukan assha akan ‘yan Rohingya, yayi la’akari da ‘yan gudun hijirar da suka isa sansanonin da suka cika makil a makwabciyar kasar Bangladesh kwanan nan
A halin da ake ciki kuma kasar Bangladesh ta mika sunayen ‘yan gudun hijira 8,000 ga Myanmar a makon da ya gabata don a fara shirin maida su kasashen su
Amma ‘yan Rohingya sun ce ba so su koma Myanmar saboda har yanzu yanayin jihar Rakhine, inda suke da zama yayi masu tsauri
Ko Ko Linn, wani shugaban al’ummar ‘yan gudun hijirar Rohingya, ya ce ‘yan Rohingya ba zasu koma Myanmar ba saboda kawai gwamnati ta dauki matakin tilasta masu komawa wasu unguwarni nesa da kauyukan da suke da
Tashin hankalin dake cigaba da faruwa a Ghouta ya kawo cikas a shirin kai agajin jinkai, amma Majalisar Dinkin Duniya ta ce za ta cigaba da kokarin kai taimakon
Ma’aikatar tsaron cikin gida ta Rasha ta fada yau Litinin cewa bayan fararen hula, ‘yan tawayen Siriya na da damar yin amfani da hanyoyin fitar da mutane don barin garin Ghouta dake gabashin kasar da aka yiwa kawanya
Wata sanarwa daga ma’aikatar ta ce mayakan za su iya daukar makaman su da iyalan su, su tafi, amma ba ta fayyace inda za su je ba
Cigaba da tashin hankalin da ake samu a yankin ya kawo cikas a yarjejeniyar tsagaita wuta a Siriya da Majalisar Dinkin Duniya ta bukaci a yi, da kuma tsagaita wutar da Rasha ta ayyana duk rana don kai taimakon agajin jinkai da zummar ba fararen hula damar barin gabashin Ghouta
Jiya Litinin ayarin motocin kai taimakon jinkai na kasa-da-kasa bai iya kai kayan gabashin Ghouta ba, bayan da dakarun gwamnati suka cigaba da lugudan wuta ta sama da ta kasa
Wadannan kalaman na zuwa ne bayan da wani babban wakilin koriya ta kudu ya koma gida daga wata ziyara ta kwanaki biyu zuwa koriya ta arewa inda ya gana da shugaba Kim Jong Un
Wani jami’in koriya ta kudu ya ce koriya ta arewa ta nuna alamun babu bukatar ta cigaba da shirin ta na makaman nukiliya in aka daina yiwa kasarta barazanar yin amfani da karfin soja, kuma ta nuna alamun za ta hau teburin shawara da Amurka
Koriya ta arewa ta tabbatar da aniyar dakatar da shirin makaman nukiliya a yankin ruwan koriya, kuma kasar ta ce bata da dalilin da zai sa ta mallaki makaman nukiliya in har an tabbatar mata da tsaron kasarta, an kuma daina yin barazanar amfani da soja,” a cewar Chung Eui-yong babban mai bada shawa ta fannin tsaro a Koariya ta kudu, a lokacin da yake magana da manema labarai a birnin Seoul
Chung ya ce koriyoyin biyu sun amince za su yi wani babban taro karon farko tun bayan fiye da shekaru 10 da suka gabata a watan Afirilu
Ya kuma kara da cewa koriya ta arewa ta ce ta yi na’am da yin tattaunawa akan dakatar da shirin makaman nukiliya da kuma gyara dangantakar dake tsakaninta da Amurka
Har yanzu wasan Olympic da aka kammala a Koriya ta Kudu na ci gaba da yin tasiri tsakanin kasashen Koriya biyu da basa ko ga maciji da can kafin wasan amma sai gashi Koriya ta Arewa ta karbi bakuncin manyan jami'an gwamnatin Koriya ta Kudu
Jami’ai a Seoul sunce shugaban Koriya ta Arewa Kim Jong Un ya karbi bakuncin manyan hadiman shugaban kasar Koriya ta Kudu Moon Jae-in a wata walimar cin abincin dare jiya Litinin, a wani yunkurin diplomasiya da ake gani zai iya share fagen tattaunawa tsakanin Amurka da Koriya ta Arewa
Tawagar Koriya ta Kudu mai mutane goma karkashin jagorancin babban mai ba shugaba Moon shawarwari kan harkokin tsaro Chung Eui-Yong, ta isa Pyongyang ne bayan tafiyar kai tsaye ta jirgin sama daga Seoul, abinda ba kasafai aka saba gani ba
Da aka tambaye ta game da ganawar tsakanin koriyawan, sai kakakin ma’aikatar harkokin wajen Amurka mai kula da harkokin yankin Asiya da Pacific Katrina Adams ta bayyana cewa, Washington na tuntubar Seoul a kai a kai domin Magana da yawu daya da Koriya ta arewa, da ta hada da bukatar kara matsa lamba domin raba yankin Koriya da makamai
Adams ta fada a wata sanarwa cewa, “ba zamu sake maimaita kurakuran da gwamnatocin da suka gabata suka tafka ba, a shirye muke mu tattauna da Koriya ta Arewa domin mu jaddada matsayinmu kan bukatar raba yankin Koriya da makaman nukiliya, da ba shi da makawa
Majalisar dinkin duniya, da kungiyar bada agajin gaggawa ta kasa da kasa Red Cross, sun bayyana cewa, jerin gwanon motocin da suka aika dauke da kayan agaji ya samu nasarar shiga yankin gabashin Ghouta dake Syria, yankin da yake hanun 'yan tawaye
Kungiyar bada agajin gaggawa ta kasa da kasa yankin Syria ta ce manyan motocin guda 46 suna dauke da abinci wanda zai ciyar da mutane 27,500 da kayan magunguna amman kuma ofishin agaji na majalisar dinkin duniya ya bayyana cewa an hana motocin daukar magunguna da dama wanda ka iya taimakawa rayuwar mutane
Kungiyoyin agaji da dama sun koka a baya, kan yadda ake rage irin kayayyakin agaji suke dauka yayinda suke ayyukansu a Syria
Jerin gwanon na yau litinin shine na farko da aka bari ya shiga gabashin Ghouta a kusan makonni uku da suka wuce
Mai Magana da yawun kungiyar bada agajin gaggawa Pawel Krzysiek, yace a lokacin da motocin suka samu nasarar shiga garin sai ya zam tamkar suna tsere ko rige-rige da lokaci
Jakadu na musamman daga shugaban kasar Moon Jae-in, sun gana da shugaban Koriya ta Arewa Kim Jong Un a yau litinin, har shugaban na Koriya ta rewa ya shirya wa bakin zaman cin abincin dare
Tawagar mai mutane goma karkashin jagorancin babban mai bada shawara kan tsaro ga Shugaba Moon, mai suna Chung Eui-Yong, sun isa Pyongyang kai tsaye daga birnin Seoul wanda ba kasafai hakan ke faruwa ba; domin isar da sakon Moon dangane janye makaman Nukiliya daga yankin , da kuma samun dawwamammen zaman lafiya da kwanciyar hankali a yankin baki daya
A yayin da yake Magana da manema labarai kafin ya kama hanya, Chung yace zai isar da sakon shugaba Moon wnada ya kunshi kudiri da kuma niyyar ganin an kwance damarar makaman Nukiliya da kuma tabbatar da zaman lafiya da kwanciyar hankali mai dorewa a yankunan Koriyar biyu
Haka nan Chung yace, zai yi iya kokarin shi domin yaga cewa sun tattauna sosai da nufin samo hanyar da za’a farfado da shawarwari tsakanin Pyongyand da hukumomin Amurka dake Washington
Shugaba Bashar Al-Assad na Syria, ya lashi takobin ganin sojojinsa sun ci gaba da kai hari a kan tungar 'yan tawaye ta gabashin Ghouta, duk ko da yake shugabannin Amurka da Birtaniya na zargin sa da kawo wa ayyukan jin kai cikas
‘’Tilas ne a ci gaba da yaki da ta'addanci, yayin da a waje daya kuma a ci gaba da kwashe fararen hula daga yankin da ake yi, inji Bashar Al-Assad sa'ilin da yake wa manema labarai jawabi wanda aka yayata ta gidan talabijin na kasar
Yace ba wani rudani tsakanin shirin tsagaita wuta da ayyukan kai farmaki, domin nasarorin da sojojin Syria suka samu jiya da shekaranjiya a Ghouta sun samu ne a karkashin shirin tsagaita wutar
Assad dai yana amfani da Kalmar ‘yan taadda ne ga ‘yan tawayen dake kokarin ganin sun kifar da gwamnatinsa
Shugaban Amurka Donald Trump da Prime Ministan Birtaniya Theresa May sun amince a jiya lahadi cewa Rasha da Syria ne hummul haba'isin kawo mummunar koma baya da wahalar da mutane ke sha a gabashin Ghouta
Kamar yadda sanarwar da ta fito daga Ofishin May ke jaddadawa
Shugabannin sun tattauna ta wayar tarho, a kan abinda ofishin na May ya kira da "halin wayyo ni ALLAH" da ayyukan jinkai suka shiga a yankin
Duk ko da cewa kungiyar nan mai sa ido a wannan yaki, mai babban ofis a Britaniya ta ce sojojin Syria sun karbe ikon fiye da kashi daya cikin hudu, ko rubu'in yankin na gabashin Ghouta
Amma sanarwar data fito daga fadar shugaban Amurka ta White House ba ta yi bayanin tattaunawar ta wayar tarho ba, amma ta bayyana cewa Rasha tana watsi da yarjejeniyar da kwamitin sulhu na MDD ya bukata na dakatar da bude wuta na tsawon kwanaki 30 a duk fadin kasar Syria
Sanarwar ta ce Rasha na kashe farar hula da ba su ji ba, ba su gani ba, karkashin inuwar fakewa da yaki da ta'addanci
A zaben Italiya da aka gudanar jiya Lahadi wuya wata jam'iyya ta samu rinjaye kamar yadda akalumma suka nuna daga ra'ayin wadanda suka kada kuri'u
Kuri'un neman ra'ayoyin masu jefa kuri'a da aka ji a bayan da suka kada kuri'unsu jiya Lahadi a fadin kasar Italiya, sun nuna cewa babu wata jam'iyya guda da zata samu rinjaye a cikin majalisar dokoki, amma kuma jam'iyyu masu ra'ayoyin dake da farin jini a wurin jama'a sun samu karin kujeru masu yawa
Wannan zabe yana daya daga cikin wadanda suka fi rarraba kawunan al'ummar kasar a cikin 'yan shekarun nan
Kamar yadda kuri'un neman ra'ayoyin suka nuna, jam'iyyar "Movimento 5 Stelle" mai akidar yin sauyi ga tsarin yadda al'amura ke gudana a kasar, ta taka rawar gani, musamman a yankin kudancin kasar inda jama'a suka fito fiye da yadda aka yi tsammani
Jam'iyyar dai ana hasashen zata samu kashi 29 zuwa 31 na daukacin kuri'un da aka kada, abinda ke nufin cewa zata zamo babbar jam'iyya a cikin majalisar dokoki, sai dai kuma wannan ba zai ba ta sukunin samun rinjayen da har zata iya yin mulki ita kadanta ba
Ita ko jam'iyyar "Democrat" mai ra'ayin sassauci, ta kokarta ta samun fiye da kashi 20 cikin 100, inda kuri'un neman ra'ayoyin ke nuna cewa watakila ta samu kimanin kashi 23 cikin 100 na kuri'un da aka kada
Amma kuma gamayyar jam'iyyu masu ra'ayin 'yan mazan jiya ta Silvio Berlusconi, ta sha mata gaba, kuma ana kyautata zaton cewa zata kasance bangare mafi girma a cikin majalisar wakilan tarayya
Rawar da jam'iyyu masu ra'ayin 'yan mazan jiya suka taka a zaben na jiya lahadi, tamkar wata farfadowa ce mai ban mamaki ta Berlusconi mai shekaru 81 da haihuwa, wanda aka haramtawa rike wani mukamin siyasa har sai zuwa shekara mai zuwa, amma kuma wanda ake jin cewa zai taka muhimmiyar rawa a siyasar kasar
Wasan Olympic na hunturu da aka yi a Koriya ta Kudu ya zama tamkar kwalliya ta biya kudin sabulu saboda ta dalilinsa ne Koriya ta Arewa waddda bata ga maciji da makwafciyarta ta halarci wasan har yanzu wata tawaga mai karfi zata ziyarci Koriya ta Arewan yau
Fadar shugaban Koriya ta Kudu ta ce a yau Litinin ne shugaba Moon jae-in zai aike da wata tawaga mai karfin gaske zuwa Korea ta Arewa, domin tattauna yadda kasashen biyu zasu inganta dangantaka, da rage zaman tankiyar da ake yi tsakanin su
Tawagar ta musamman zatayi tattaunawa mai zurfi akan muhimmam batutuwa ciki ko har da wanzar da yanayin da za a iya yin tattaunawa cikinsa a tsakanin Koriya ta Arewa da Amurka, mai Magana da yawun shugaba Moon, Yoon Young-Chan ya shaidawa manema labarai
Sai dai wannan yunkurin na iya fuskantar matsala a saboda wani atusayen sojan hadin guiwa da aka shirya gudanarwa a tsakanin Amurka da Koriya ta Kudu, inda har Koriya ta Arewa ke gargadin cewa hukumomi a Pyongyang zasu dauki matakan mayar da martani ga Amurka muddin aka gudanar da wannan atusaye a watan Afrilu
A karon farko tun bayan da suka kaddamar da hare-hare a gabashin Ghouta a watan da ya gabata, dakarun sun kwato garuruwa da kauyuka shida a hannun mayakan 'yan tawaye
Kafar yada labarai mallakar gwamnamtin Syria, da kungiyoyin kare hakkin bil Adama, sun ce dakarun gwamnati da gamayyar mayakan sa-kai, sun kwace wasu kauyuka da garuruwa da ke hannun ‘yan tawaye a gabashin Ghouta da ke kusa da Damascus, babban Birnin kasar
Wannan nasara ita ce mafi girma da suka samu, tun bayan da dakarun na gwamnati suka kaddamar da kai hare-hare a watan da ya gabata
Kafar yada labaran sojoji ta Syria, ta ce dakarunta sun karbe ikon akalla kauyuka da garuruwa shida da ke gefen gabashin yankin
A yau Lahadi, kungiyoyin ‘yan tawaye su ma suka kaddamar da hare-haren martani, inda har suka ketara iyakar da dakarun gwamnati suka shata
Kungiyar kare hakkin bil Adama ta Syrian Observatory for Human Rights, ta ce, akalla gari guda ne ya sake fadawa hannun ‘yan tawayen yayin da ake ci gaba da fafatawa
Kutsawar da dakarun gwamnati suka yi zuwa cikin gabashin Ghouta, ya sa mutane da dama sun tsere, inda suka rika neman mafaka a yankunan da ke tsakiyar gabashin garin na Ghouta, a cewar gidan talbijin din Orient TV da ke goyon bayan ‘yan tawayen na Syria
Tsohon Firai ministan Italiya Silvio Berlusconi yayi wata ziyarar bazata a wata mujami’a a Napoli a jiya Asabar, wuni guda kafin babban zaben yan majalisar dokoki da Italiyawa zasu yi
An haramtawa 'yan siyasa yakin neman zabe a ranar Asabar, amma ziyarar da Berlusconi ya kai a mujami’ar Sansevero ya janyo dimbin manema labarai da magoya baya
Berlusconi mai shekaru 81 a duniya ya fadawa manema labarai cewa shi da budurwarsa mai shekaru 30 sun ziyarci mujami’ar ne a kan yawon bude ido
Yace wannan mujami’a tana cikin abubuwa da kasar ta gada da babu wata kasa a duniya dake da irinta
Berlusconi da yayi mulkin wa’adi hudu a matsayin Firayi Minista, ba zai yi tsayawa takara a zaben na ranar Lahadi ba, saboda laifin damfarar haraji da aka sameshi dashi a shekarar 2013, amma dai yana marawa jam’iya mai sassaucin ra’ayi ta Forza Italia baya kuma yana goyon bayan tsohon shugaban majalisar Tarayyara Turai Antonio Tajani ya zama Firayi Minista, idan jami’iyarsa ta samu kujeru masu yawa a majalisa
Masu hasashe sun ce akwai yiwuwar sakamakon zaben ba zai ayyana kowace jamai’iya mai nasara ba, kuma hakan zai tilastawa jamai’iyyun su kafa gwamnatin hadin gwiwa, lamarin zai dauki makwanni babu tabbas wurin kafa gwamnati da zata yi aiki
Zargin almundahanar da ake ma Firaministan Isira'ila Benjamin Netanyahu ya dau wani sabon salo, bayan da 'yan sanda su ka je gidan Netanyahu don gudanar da bincike
‘Yan sanda na tambayoyi ma Firaministan Isira’ila Benjamin Netanyahu a karo na farko, a matsayin wani bangare na binciken da aka masa game da almundahanar da ta shafi kamfanin sadarwar kasar mai suna Bezeq, a cewar kafafen labaran Isira’ila
Gidan rediyon rundunar soji da sauran kafafen labarai sun ce ‘yan sanda sun danna cikin gidan Netanhayu yau dinnan Jumma’a, a yayin da kuma ake ma matar Netanyahu, Sara, tambayoyi a wani wurin
‘Yan sanda sun ce dandalin ‘intanet’ na Bezeq, mai suna Walla, na bayar da rahotani masu daukaka Netanyahu da matarsa, a madadin samun alfarma daga jami’an sa ido kan harkar sadarwa
Wannan shi ne karon farko da Netanyahu, wanda ya rike mukamin shugaban fannin sadarwa har zuwa bara, ya sha tambayoyi kan wannan al’amari, wanda ake kira Batu Na 4000
A makon jiya, an kama wasu na kusa da Netanyahu su biyu, saboda zargin su na kokarin samar da wata alfarma ma kamfanin na Bezeq ta miliyoyin daloli
Rasha ta bayyana mallakar wasu sabbin makamai na nukiliya da na linzami yayin da shugaban kasar yake bayyana halin da kasa ke ciki ga 'yan majalisar dokokin kasar
A yau Alhamis Shugaban Rasha, Vladimir Putin, ya ce dakarun kasar sun yi gwajin sabbin makaman nukiliya, ciki har da wani makami mai linzami da ke iya tafiya mara iyaka, wanda kuma zai iya kauce wa duk wani makarin makami mai linzami
Putin ya bayyana hakan ne, yayin jawabinsa ga ‘yan majalisar dokokin kasar, kan halin da kasa ke ciki, yayin da kasar ke shirin gudanar da zabe a ranar 18 ga watan Maris
Baya ga wannan nau’in makami mai linzami, shugaba Putin ya ce, Rasha ta kera wani sabon makami mai linzami, wanda zai iya ratsa nahiyoyi da ake wa lakabi da “Sarmat”, wanda ke iya tafiyar dogon zango dauke da rassa, fiye da wanda kasar ta kera a baya
“Sarmat wani makami ne mai karfin gaske, kuma saboda irin suffufinsa, yana da karfin da zai iya zama cikas ga duk wani makarin makami mai linzami
Baya ga batun karfin sojin Rasha, Shugaba Putin, ya saka wa’adin da zai rage matsalar talauci a kasar a wa’adinsa na biyu
A ci gaba da binciken zargin katsalandan din da Rasha ta yi a zaben Amurka na 2016, wata jami'a a gwamnatin shugaba Donald Trump, ta amsa tambayoyin kwamitin majalisar dokokin Amurka
Shugabar ofishin yada labaran Shugaban Amurka Donald Trump Hope Hicks, wacce ta kasance cikin dadaddun hadiman da suka yi wa Trump aiki, ta bayyana gaban kwamitin majalisar dokokin Amurka
Hicks ta bayyana ne don amsa tambayoyi akan alakar wadanda suka yi wa Trump yakin neman zabe da Rasha
Sai dai ba ta amsa tambayoyin da ‘yan majalisar suka yi mata ba akan watanni 13 da ta yi tana aiki a Fadar shugaban kasa ta White House
Kwamitin binciken bayanan sirri ya yi wata ganawa da Hicks ta tsawon sa’o’i da dama
Hicks ta yi wa iyalin Trump aiki a matsayin mai magana da yawun 'yar shugaban Amurka Ivanka Trump, a bangaren tallata tufafin da take sayar wa kafin daga baya ta shiga yi wa Trump yakin neman zabe a lokacin da ya tsaya takarar da ya sami nasara a shekarar 2016
Dan majalisar wakilai, Adam Shiff, jigo a jam’iyyar Democrat da ke kwamitin, ya fadi cewa Hicks ta amsa tambayoyi game da yakin neman zaben Trump, da lokacin zaben zuwa lokacin da aka rantsar da Trump a matsayin shugaban kasa
Amma ba ta ce komai akan lokacin da ta yi aiki a Fadar shugaban kasa ta White House ba
Wani rahoto ya zargi Korea ta Arewa da taimka wa kasar Syria wajen hada makamai masu guba da ake zargin tana amfani da su wajen kai hari kan 'yan tawaye
Wani rahoton Majalisar Dinkin Duniya na nuna cewa Korea ta arewa ta kai wasu kayayyaki a Syria da ta yi wu gwamnatin Bashar al-Assad ta yi amfani da su wajen yin makamai masu guba
Rahoton ya ce wasu abubuwa kamar na'urar auna yanayi da sauransu na cikin akalla kayayyaki 40 da ba a ba da rahotonsu ba da Korea ta arewa ta kai Syria a tsakanin 2012 da 2017
An ba wasu kafafen yada labarai wannan rahoton a daidai lokacin da Amurka da wasu kasashe ke zargin gwamnatin ta Syria da yin amfani da makaman guba akan farar hula
An ga kwararru a fannin kimiyar makamai masu linzami na Korea ta Arewa na aiki a wuraren kera makamai masu guba da masu linzami na Syria, a cewar rahoton, wanda wasu kwararru da suka yi binciken kwakwaf akan yadda Korea ke kiyaye takunkumin Majalisar Dinkin Duniya
Rasha ta zargi 'yan tawayen kasar Syria da dakile hanyar kai taimakon kayayyakin agajin yayin da ake ci gaba da gwabza fada a yankin
Ministan harkokin wajen kasar Rasha, Sergey Lavrov, ya fada yau Laraba cewa ‘yan tawaye a gabashin yankin Ghouta da ke Syria na toshe hanyar kai kayayyakin agaji, suna kuma hana mutane barin wurin
Hakan na faruwa ne a daidai lokacin da Rasha ta kira a tsagaita wuta domin kai taimakon agaji a farmakin da sojojinta ke kai wa
Dama shirin na Rasha an yi shi ne da zummar tsagaita wuta na sa’oi biyar don mutane su sami taimako ko su fita daga yankin da ‘yan tawaye suka mamaye wanda dakarun gwamnati suka yi wa kawanya tun a 2013
Kafafen yada labaran Syria sun zargi mayakan ‘yan adawa da hana fitar da mutane kwanaki biyu a jere
Babu farar hular ko daya da ya iya fita ya zuwa yanzu, a yankin da ke da mutane kusan 400,000
‘Yan tawaye sun yi watsi da zarge-zargen jiya Talata, ranar farko da aka fara tsagaita wutar, wanda ya sa bangarorin biyu dorawa juna laifi akan tashin hankalin da ke ci gaba da faruwa
Kungiyar da ke kare hakkokin jama’ar Syria mai mazauni Brrtaniya ta ba da rahoton cewa an ci gaba da fada a gabashin Ghouta har zuwa yau Laraba
Shugaban Rasha Vladimir Putin ne ya ba da umurnin tsagaita wutar amma wannan bai hana mutuwar mutane shida ba yau sanadiyar barin wutar da dakarun gwamnatin Syria din suka dinga yi akan 'yan tawaye
Rasha ta fara aiwatar da shirinta na "tsagaita wuta domin a gudanar da ayyukan jinkai" a yankin Ghouta na kasar Syria a jiya Talata, amma wani sabon fada ya kaure a yankin, kana kuma babu alamar farin kaya na ficewa daga yankin da aka kewaye ko isar kayayyakin jinkan
A kalla farin kaya guda shida aka kashe a cikin wuni guda da Rasha ta tsagaita wuta, bisa umarnin da shugaba Vladmir Putin ya bayar na dakatar da kai farmaki a yankin dake hannun 'yan tawaye kuma a ba farin kaya damar ficewa daga yankin mai fama da tashin hankali dake kusa da babban birnin Syria, Damascus
Babu wani farin kaya da aka ga yana ficewa a wani shingen da gwamnatin Syria ta kafa a yankin da ake gwabza yakin, wani wurin da aka ajiye hotunan Putin da shugaban Syria Bashar al-Assad a kusa da juna
Sarki Salman na Saudiyya ya yiwa wasu manyan sojojin kasar da ministoci garambawul, a wani gagarumin sauyi da ya aiwatar a fannin tsaron kasar
Yau Talata kafar labarai ta Saudiyya ta fitar da rahotan dake cewa, Sarkin ya canza hafsoshn sojan sama da na ‘kasa tare da kuma wasu jigagan jami’an ma’aikatar harkokin cikin gida
Haka kuma saudiyya ta sanar da nada mace ta farko a matsayin mataimakiyar misintan ayyuka da ci gaban kasa, a wani yunkuri na saka mata harkokin aiki a kasar
Ta kuma bayyana shirinta na samar da sauyi a ma’aikatar tsaron kasar ba tare da yin cikakken bayani ba
Mutane sama da 12 suka rasa rayukansu dalilin wata girgizar kasa mai karfin gaske da ta afkawa Papua New Guinea da safiyar jiya Litinin
Girzizar kasar mai karfin maki 7
5 wadda ta afkawa kudanci garin Porgera mai tazarar kilomita 90, ta karya gofofin wutar lantarki tare da lalata hanyoyi a fadin dan karamin tsibirin dake yankin Pacific Island, wadda ta katse hanyoyin sadarwa a mafi yawan sassan tsibirin dake tuddai inda nan ne grigizar tafi barna
Jami’ai sun aika da tawagar ma’aikatan agajin gaggawa zuwa yankin Hela, ta jirage masu saukar ungulu domin su duba barnar da ta faru, su kuma tabbatar da mutanen da suka mutu
Girgizar kasar ta tilastawa kamfanin Mai na ExxonMobil rufe ayyukansa a ma’aikatar kamfanin dake yankin, ind a yake ayyukan mai da iskar Gas
Papua New Guinea na ‘daya daga cikin kasashen dake kan kunyar d a take haddasa girgizar kasa da ake kira "Ring of Fire" d a turanci a yankin na Tekun Pacific
Yau Talata Majalisar Dinkin Duniya tace ta sami rahotannin dake cewa ana ci gaba da fada a yankin da ke karkashin ‘yan tawaye na gabashin Ghouta a Syria, wanda ya kamata ace yana karkashin yankunan da Rasha zata dakatar da kai farmaki domin baiwa fararen hula damar ficewa daga yankin
A cewar maigana da yawun hukumar agaji ta MDD, Jens Laerke, “a bayyane yake abin da ke faruwa a yankin, ba zai baiwa tawagar agaji damar shiga ba, ko kuma ya bada damar kwashe mara sa lafiya ba ba
Rasha da Syria na zargin mayakan ‘yan tawaye da kai hare hare wadda ya shafi hanyar shiga yankin, suka c e farmakin ya kuma taba wasu yankuna a Damascus, zarginda ‘yan tawayen suka musanta hakan
Kungiyar kare hakkin bil Adama dake sa ido a Syria mai suna “Observatory”,a tsawon shekaru bakwai na yakin, tace wani hari ta sama da ya afkawa gabashin Ghouta, yankin da ya fuskanci karin tarzoma a baya bayan nan har ya haddasa mutuwar daruruwan mutane
Sai dai dakarun Syria sun musanta kai harin
Ministan tsaron Rasha Sergei Shoigu ya fada jiya Litinin cewa, Rasha zata tsagaita wuta daga karfe 9 na safe zuwa karfe 2 na rana a gogon Syria
Jiya Litinin shugaban kasar Rasha wanda yake goyon bayan gwamnatin Assad ya ba da umurnin tsagaita wuta a yakin kasar Syria duk da cewa Majalisar Dinkin Duniya ta amince da kudurin yin hakan tun ranar Asabar
Shugaban kasar Rasha, Vladimir Putin, ya bada umarni jiya Litinin na tsagaita wuta na tsawon sa'o'i biyar a kullum daga hare-haren da Moscow ke kaiwa ta sama a kan 'yan tawayen Syria, bisa dalilan jinkai, domin ba farin kaya damar kauracewa wuraren da ake tashin hankali kusa da birnin Damascus
Ministan tsaron kasar Rasha, Sergei Shoigu, yace daga yau Talata Rasha zata rika tsagaita wuta daga karfe tara na safe zuwa biyu na rana agogon kasar, “da nufin kare fararen kaya,”
Yace an bude wata hanya ta musamman ta jinkai, domin farin kaya su fice daga birnin, ya kuma ce hukumomin kasar Syria suna rarraba takardu da cikakkun bayanan hanyoyin ficewar
Putin ya bada umarnin ne kwana biyu bayan fara aiki da shirin tsagaita wutar kwanaki talatin da dukkan wakilan Kwamitin Sulhun MDD suka bukaci a aiwatar a fadin kasar ta Syria
An ci gaba da fada a Ghouta dake bangaren gabashin Damascus,babban birnin kasar, inda aka kashe sama da mutane talatin jiya litinin, bisa ga cewar ‘yan gwaggwarmaya, yayinda aka ci gaba da kai hare hare ta sama da kuma tada boma bomai
Shugaban kasar Rasha, Vladimir Putin, ya bada umarni jiya Litinin na tsagaita wuta na tsawon sa'o'i biyar a kullum daga hare-haren da Moscow ke kaiwa ta sama a kan 'yan tawayen Syria, bisa dalilan jinkai, domin ba farin kaya damar kauracewa wuraren da ake tashin hankali kusa da birnin Damascus
Ministan tsaron kasar Rasha, Sergei Shoigu, yace daga yau Talata Rasha zata rika tsagaita wuta daga karfe tara na safe zuwa biyu na rana agogon kasar, “da nufin kare fararen kaya,”
Yace an bude wata hanya ta musamman ta jinkai, domin farin kaya su fice daga birnin, ya kuma ce hukumomin kasar Syria suna rarraba takardu da cikakkun bayanan hanyoyin ficewar
Putin ya bada umarnin ne kwana biyu bayan fara aiki da shirin tsagaita wutar kwanaki talatin da dukkan wakilan Kwamitin Sulhun MDD suka bukaci a aiwatar a fadin kasar ta Syria
An ci gaba da fada a Ghouta dake bangaren gabashin Damascus,babban birnin kasar, inda aka kashe sama da mutane talatin jiya litinin, bisa ga cewar ‘yan gwaggwarmaya, yayinda aka ci gaba da kai hare hare ta sama da kuma tada boma bomai
Mahukumtan China na shirin wani kuduri da zai bar shugaban kasa ci gaba da mulki har iyakar tsawon ransa lamarin da Fadar White House ta Amurka ta ce wannan shawarar ta rage ga mahukumtar kasar ta China amma Shugaba Trump yana goyon bayan shirin takaita wa'adin shugaban kasa a nan Amurka
Fadar White House tace shirin da China take yi na janye wa’adin mulkin shugaban kasa, wani yunkurin da zai ba shugaba Xi Jinping ikon ci gaba da mulkin kasar har iya rayuwarshi, batu ne na cikin gida da ya shafi China ita kadai
"Ina jin wannan shawara ce da China zata yanke bisa radin kanta, yadda taga yafi dacewa da kasarta" bisa ga cewar kakakin fadar White House Sarah Huckabee Sanders yayin ganawa da manema labarai jiya
Wa’adin mulki abu ne da Trump yake goyon baya a nan Amurka, amma wannan batu ne da China zata yankewa kanta hukumci a kai, in ji ta
Jam’iyyar kwaminis ta kasar China ta bada shawarar cire wa’adi biyu kan mulki na shugaban kasa daga kundin tsarin mulkin kasar, bisa ga rahotannin da kafofin sadarwa suka yayata ranar Lahadi
Wannan zai karawa shugaba Xi karfi wanda tuni ake daukarsa a matsayin shugaban kasar China mafi tasiri a cikin shekaru da dama
Jiya Litinin shugaban Amurka Donald Trump ya yabi Xi, tare da cewa akwai kyakkyawar dangantaka tsakaninsu, kuma yana matukar ganin kimar shugaban na China
Wani sabon fada ya barke a Syria jiya Lahadi bayan da Majalisar Dinkin Duni ta amince da kudurin tsagaita wuta domin a yi aikin jinkai har na kwanaki 30
Jiya Lahadi wani sabon fada ya barke a kusa da Damascus, duk da bukatar da Majalisar Dinkin Duniya, MDD, tayi ta tsagaita bude wuta na tsawon kwanaki 30, domin bada damar gudanar da ayyukan ceto da kuma bai wa maaikatan jinya damar shiga cikin yankin
Kungiyar nan mai sa ido kan kare hakkin bil Adama a Syria, dake da babban ofishin ta a Birtaniya, tace an kashe wani yaro guda kana sama da mutane 12 suna fuskantar matsalar nunfashi sakamakon harin Sinadari mai guba na Chlorine da aka kai a gabashin yankin Ghouta wanda ke kusa da Damasscus, wannan abin ko ya faru ne a jiya lahadi
Ma'aikatar tsaron Rasha ta ce shugabannin kungiyoyin mayaka dauke da makami sune suka shirya wannan harin na guba domin shafa wa gwamnatin Syria kashin kaji cewa tana anfani da makami mai guba
Wannan bayanin na dauke a cikin wata sanarwar dake cewa al’amurra a yankin gabashin na Ghouta sai kara muni suke yi
Haka kuma mutane 9 sun rasa rayukansu yayin da wasu 31 suka samu rauni a wajen babban birnin kasar ta Syria, wannan ya kawo adadin Karin yawan mutanen da suka mutu ya haura 500 a fadan da akayi a cikin satin da ya gabata
Shugaban Kungiyar sanya idanu kan al'amuran na Syria,Rami Abdel Rahaman, yace a bisa dukkan alamu hare-hare ta sama sun ragu, amma kuma na kasa ya kara Kamari
Kafofin yada labarai mallakar gwamnati sun ce sojojin gwamnati sun samu damar kara kutsawa cikin gundumar Ghouta dake gabashin babban birnin kasar, sai dai kuma sojojin dake yaki da na gwamnati sun musantawa cewa sojojin gwamnati sun samu wani ci gaba a bakin dagar
Cibiyar yada labarai ta Ghouta, wadda ta masu yakar gwamnati ce, ta ce dakarun wasu 'yan tawaye da ake kira Rundunar Islama sun tare hanyar sojojin gwamnati, suka kashe wasunsu da dama
Janar Mohammed Baqeri na kasar Iran, yace kasarsa, wadda ke mara wa shugaba Bashar Al-Assad baya, yace kasarsa tare da Syria zasu mutunta kudurin na MDD
Sai dai kuma Baqeri ya fada cewa yarjejeniyar tsagaita wutar ba ta hada da unguwannin bayan garin Damascus da yace suna hannun 'yan ta'adda ba
Shiko dan fafitikar kare hakkin bil adaman nan na Ghouta Ahmad Khanshour yace gwamnatin Assad dama magoya bayan ta basu mutunta kwamitin tsaro na MDD ba domin ko sunyi gaban kansu sun kai mummunan hari a Ghouta daga sassa daban-daban bayan ko an riga an cimma matsaya
A cigaba da takaddamar da ake yi tsakanin Shugaba Donald Trump na Amurka da Shugaban Mekziko Enrique Pena Nieto, saboda shirin Amurka na gina katanga tsakaninsu, Shugaban na Mekziko ya ce ya ma fasa zuwa Amurka
Bayan musayar zafafan kalamai a makon da ya gabata, kan shirin gina katanka a kan iyakar Amurka da Mekziko (Mexico), Shugaban kasar Mekziko Enrique Pena Nieto ya soke shirin kai ziyara Fadar Shugaban Amurka ta White House, a cewar wani rahoton da jaridar Washington Post ta rubuta jiya Asabar
Pena Nieto da Trump sun yi magana ranar Talata, inda su ka shafe lokaci mai yawa kan batun gina katangar a tsawon sa’a guda da su ka yi, a cewar majiyar da ta yi bayani ma jaridar ta Post
Yayin da ya ke yakin neman zaben Shugaban kasa, Trump ya yi alkawarin cewa zai gina Katanga akan iyakar Amurka da Mexico don rage kwararowar bakin haure
Ya kuma gaya ma magoyansa da ke cike da sha’awar hakan cewa kasar Mexico za ta biya kudin gina katangar
To saidai a tattaunawar da su ka yi ranar Talata, mutanen biyu sun yi muhawara kan wannan batu
Pena Nieto ya bukaci Shugaban na Amurka ya fito karara y ace kasar Mekziko ba za ta biya kudin gina katangar ba, to amma Trump ya ki
Wani jami’in gwamnatin Mekziko ya ce Trump ya kuhula lokacin tattaunawa ta wayar, to amma wani jami’in gwamnatin Amurka ya karyata da cewa abin da ya faru kawai shi ne Trump ya yi takaicin hakan, a cewar jaridar
A wani al'amari mai kama da shirin shugabanci na mutu-ka-raba, jam'iyyar kwamines mai mulkin kasar na shirin cire wa'adi a kundin tsarin mulkin kasar
Babban Kwamitin Jam’iyyar Kwaminist ta China, ya gabatar da shawarar cire wa’adi ga Shugaban kasa da Mataimakinsa daga kundin tsarin mulkin kasar, a cewar kafar labaran gwamnati ta Xinhua
A yanzu abin da kudin tsarin mulkin kasar y ace shi ne Shugaban Kasa da Mataimakinsa za su yi muki ne da ba zai wuce “wa’adoji biyu a jere ba” na tsawon shekaru biyar-biyar
Wannan canjin zai bai wa Shugaban China Xi Jinping damar cigaba da zama bisa gadon mulkin har bayan 2023
Tun daga 2013 ya ke Shugabanci
Kimanin masu zanga zanga dubu daya da dari biyar a manyan titunan birnin Tel Aviv na kasar Isra’ila, jiya Asabar ne suke bayyana adawarsu ga mayar da yan Afrika masu neman mafaka zuwa kasashensu, wanda galibinsu sun fito ne daga kasashen Sudan da Eritrea
An gudanar da zanga zangar ne a kudancin Tel Aviv inda galibin mazauna wurin yan Afrika ne, da suka shigo birnin ta wata tashar motocin bos bos dake wurin
Sama da shekaru goma sha biyu, an kiyasta yan Afrika dubu arba’in ne suka shiga kasar Isra’ila ba bisa ka’ida ba
A farkon wannan mako, Isra’ila ta fara tsare yan Afrika da suke neman mafaka da suka ki yarda taimakon kudi da Isra’ilan zata basu domin basu kwarin gwiwan su koma kasashensu da ya kai dala dubu uku da dari biyar da kuma kudin jirgi zuwa kasashen nasu a Afrika
Wadanda suka ki tafiyar zasu iya huskantar dauri na sai baba tagani
Tuni aka daure irin wadannan yan gudun hijirar a cikin wannan mako
Gwamnatin Isra’ila tana daukar wadannan mutane a matsayin bakin haure da suka zo neman kudi amma ba don ana nemansu a kashesu a kasashensu ba
Amma wasu yan kasar Isra’ila masu goyon bayan bakin haure sun shiga zanag zangar ta jiya Asabar tare da masu neman mafakar, suna rike da kwalaye masu rubutu cewa, babu batun kora kuma dukkaninmu yan adama ne
Kwamitin sulhun Majalisar Dinkin Duniya, (MDD) ya amince bai daya a jiya Asabar cewa, bangarori masu yaki a kasar Syria su fara aiwatar da shirin tsagaita wuta na fadin kasar baki daya, a kalla kwanaki talatin kuma a cire shingaye da aka sa a wasu wurare ciki har da gabashin Ghouta
Hadin kan da kwamitin sulhun ya samu ya biyo bayan zazzafar tattaunawa na kwanaki a kan bullo da tsarin da Rasha zata amince da shi
An cimma wanna mataki ne bisa kudurin da kasashen Sweden da Kuwait suka aiki a kansa har izuwa kada kuri’ar
Wakilin Kuwait a MDD Mansour al-Otaibi, yace mu san cewa wannan kudurin ba zai magance matsalolin kai kayan agaji da ake fama da shi a Syria nan da nan ba
Sai dai muna ganin wannan alama ce ta samun nasara
Yace yanzu za a iya aiwatar da kudurin
Kudurin ya bukaci bangarori masu yaki su tsagaita kisar kiyashi bada bata lokaci ba, na akalla kwanaki talatin a jere kuma su bada daman shiga da kayan taimako ga mabukata kuma a kwashe wadanda suka fama da tsananin ciwo da masu rauni
Sai dai wannan matakin, baya aiki a kan kungiyoyin yan ta’adda kamar IS da Nusra Front ko kuma al-Qaida
Yayin da ake ta barin wuta babu kakkautawa a Siriya, Manzon Majalisar Duniya Na Musamman Staffan de Mistura ya yi kiran da a gaggauta tsagaita wuta ba tare da bata lokaci ba
Manzon Majalisar Dinkin Duniya na musamman Staffan de Mistura yau Jumma’a ya yi kiran da a gaggauta tsagaita wuta a Siriya don a kawo karshen abin da ya kira ruwan bama-bamai “mai firgitarwa” da ake yi kan gabashin Ghouta da aka mai kawanya da kuma cilla rokokin da ake yi kan birnin Damascus babu kakkautawa
A wani bayanin da wata mai magana da yawun Majalisar Dinkin Duniya a Geneva ta karanta, de Mistura ya ce dole ne kasashe ukun nan da su ka bullo da ‘tsarin Astana’ – wato da Rasha da Iran da kuma Turkiyya - su gaggauta ganawa da zummar sake shata wuraren da aka haramta fada cikinsu a Siriyar
Kalaman na de-Mistura sun zo ne ‘yan sa’o’i gabanin wata kuru’ar da Kwamitin Tsaron Majalisar Dinkin Duniya zai kada kan kudurin tsagaita wuta na tsawon kwanaki 30 a fadin Siriya
A halin da ake ciki kuma jiragen yaki na gwamnatin Siriya, tare da taimakon Rasha, sun yi luguden wuta kan wuraren ‘yan tawaye da ke gabashin Ghouta har zuwa yau Jumma’a, rana ta shida a jere, su ka hallaka mutane akalla biyar, a cewar ‘yan gwagwarmayar adawa da kuma kungiyar saka ido kan yakin
Kwamitin Tsaron Majalisar Dinkin Duniya ya tsai da karfe 11 na safiyar yau dinnan Jumma’a a Birnin New York, don kada kuru’a kan daftarin kudurin na aiwatar da yarjajjeniyar tsagaita wuta ta tsawon kwanaki 30 da kuma kawo karshen kawanyar da aka yi ma gabashin Ghouta, don a samu kai kayan agaji da magunguna
Gwamnatin tarayyar Najeriya ta babbatar da samun wani mutum dauke da kwayar cutar Coronavirus a Najeriya
A wata sanarwa da Ministan Lafiyan Najeriya Dr
ranar juma’ar nan, yace wani dan kasar Italiya daya fito daga birnin Milan kuma dake aiki a Najeriya ne ya shigo da cutar coronavirus cikin kasar
An tabbatar da kwayar cutar ne a dakin gwaje-gwaje na jami'ar Lagos, yayin da a ake ci gaba da baiwa mutumin dake dauke da cutar kyakyawar kulawa ta musamman a asibitin Cibiyar Kula Da Yaduwar Cuttutuka dake Yaba a Lagos
Sai dai kuma ma'aikatar ta sakaya sunan mutumin, da kuma inda aka fara gano alamun cutar a tattare da shi, da kuma wuraren da ya bi kafin a gano cewa yana dauke da cutar
Osagie Ehanire, ya bada sanarwar cewa gwamnati na daukan matakan magance yaduwar cutar a kasar da kuma matakin daukar bular ta a ko da yaushe
Sanarwar tace, an dauki matakan yaki da cutar ta Coronavirus, karkashin jagorancin Cibiyar Kula Da Yaduwar Cututtuka ta Najeriya NCDC, wacce zata yi aiki tare da asibitin dake Lagos domin tsayar da cutar
sadiq Aliyu Hussaini likita a Najeriya wanda kuma yayi karin haske game da matakan rigakafin wannan cutar murar coronavirus
Ya ce da farko mutane su dinga wanke hannuwan su akai akai, da ruwan famfo mai kyau, su yi amfani da abin tsaftace hannu wato sanitizer, kuma kada su taba fuska ko idanunsu
Tuni dai wannan labari ya fara firgita wasu mazauna birnin na Legas, inda yanzu haka mazauna birnin dama Najeriya ke ci gaba da tattaunawa akan wannan cuta
Ita ma a sanarwar da ta fitar gwamnatin jihar legas ta hannun kwamishinan
ta na Lafiya Farfesa Akin Abayomi ta shawarci al’ummar jihar su kasance
masu daukan matakan riga kafi na wanke hannuwa da sabulu, da ruwa mai
kyau, yin nesa da jama’a, musanman masu mura
Haka kuma gwamnati ta bada lambobin waya da za’a kira domin sanarwa hukumomi duk wata alamar cutar
Bugu da kari gwamnati ta gargadi masu anfani da kafofin sadarwan zamani da su guji baza jita jitar kamuwar da cutar, inda gwamnati tace za’a dauki mataki akan duk wani mai yada jita jita
Birnin Legas dai shi ne birni mafi yawan jama’a a nahiyar Afirka, don haka gwamnati da hukumomin lafiya suka tashi tsaye
Hukumar Red Cross a Najeriya tace ta shirya tare da 'yan sa kai kimanin dubu 80, kamar yarda wata sanarwa da shugabar kungiyar Mrs
Adebola Kolawale ta gabatar ga 'yan jarida
Tuni dai cutar lassa ta kashe mutane fiye da 110 a jihohi daban daban na Najeriya
A saurari cikakken rahoto daga Abuja a Najeriya
Shugaban hukumar lafiya ta duniya WHO ya ce yau Alhamis hukumar za ta yanke hukunci kan ko zata ayyana dokar ta baci a duniya kan cutar coronavirus
A makon da ya gabata ne hukumar WHO ta ce barkewar annobar cutar bata kai matakin ba, amma ta bayyana hakan ne kafin adadin mutanen da aka tabbatar sun kamu da cutar su kai 6,000 ba
Dakta Tedros Adhanom Ghebreyesus, ya fadawa manema labarai jiya Laraba cewa “Ci gaba da samun karuwar yaduwar cutar, da kuma shaidar tana yaduwa daga mutum zuwa mutum a wajen kasar China, tabbas abin damuwa ne matuka
Kasashe dayawa sun kwashe ‘yan kasashensu daga Wuhan, birnin kasar China dake zaman tushen barkewar cutar
Kamfanonin jiragen sama sun dakatar da jiragensu daga zuwa China kai tsaye
Tedros ya ce kashi 99 cikin 100 na mutanen da suka kamu da cutar 6,000 suna kasar China ne
sauran wasu kasashe 15 sun tabbbatar da kamuwar mutane 68
Ya zuwa jiya Laraba, an bayar da rahotan mutuwar mutum 132 – dukkanninsu a kasar China
Ana ci gaba da samun bullar cutar zazzabin Lassa a wasu sassan Najeriya, abinda ya sa hukumar NCDC fidda sanarwa akan halin da ake ciki
Ana ci gaba da samun bullar cutar zazzabin Lassa a wasu sassan Najeriya, abinda ya sa hukumar NCDC fidda sanarwa akan halin da ake ciki
Wannan sanarwar na zuwa ne daga hukumar yaki da yaduwar cututtuka ta Najeriya da ake kira NCDC a takaice, hukumar tace mutune 60 sun kamu da cutar a jihohi 8 daga farkon shekarar nan zuwa yanzu
Hukumar ta NCDC tace ta kafa wani kwamiti dake da wakilai daga hukumar lafiya ta duniya da sauran masu ruwa da tsaki domin shawo kan lamarin
Sani Gwarzo dake aiki da ma'aikatar lafiya ta tarayya yace abin tada hankali gameda cutar Lassa shi ne yadda ba a iya bambamce ta da wasu cututtukan kamar masassarar cizon sauro da makamantansu
Shi yasa yake da muhimmanci duk wanda ya fara jin alamun masassara ya garzaya zuwa wurin likita don a tantance abinda ke damunsa, a cewar Dr
Sa'idu Ahmad shine mataimakin babban darakta na ma'aikatar lafiya ta Najeriya ya ce an dauki matakan shawo kan cutar
Yace dama makasudin bude hukumar ta NCDC kenan don magance yaduwar irin wadannan cututtukan
Bincike dai ya nuna cewa cutar zazzabin Lassa tafi kamari ne a lokacin zafi kuma cutar tayi tsanani ne a najeriya a shekara ta 2018
An kaddamar da aikin allurar rigakafin cututtukan dabbobi sama da dubu 500 a jihar Neja dake tarayyar Najeriya
An kaddamar da aikin allurar rigakafin cututtukan dabbobi sama da dubu 500 a jihar Neja dake tarayyar Najeriya
Da yake kaddamar da aikin rigakafin dabbobin a madatsar ruwan Tagwai dake arewa maso gabashin birnin Minna, mataimakin gwamnan jihar Neja Alhaji Ahmed Ketso, yace kyauta ne za’a yi rigakafin dabbobin da suka hada da shanu, tumaki, awaki, karnuka, aladu, har ma da rakuma da kuma maguna
Domin tabbatar da lafiyar dabbobin, an kuma samar da cibiyoyi a sassan kananan hukumomin jihar da makiyaya zasu kai dabbobin ayi masu rigakafin a cewar mataimakin gwamnan
Alhaji Isma’ila Rebe, da ya wakilci shugaban Myetti Allah na Najeriya a wajan yace sun yi maraba da aikin rigakafin dabbobin domin wani bangare ne na bunkasa rayuwarsu,
Wani makiyayin mai suna Kiri Baushi kamfanin Bobi, yace duk da yake an dan makara amma aikin rigakafin ya zo akan kari, amma da ace lokacin da dabbobi suka dawo daga mashekari ne da abun ya fi
Sannan ya bukaci a kara yawan maganin rigakafin domin a sami damar yiwa wasu dabbobin dake shigowa daga makwabtan jihohi irin su Kebbi don cin karmami,
Manyan cututtukan da suka fi addabar dabbobin dai sune boro da sammure mai sanya shanu cin kasa idan tayi yawa, sai kuma cutar haukacewar karnuka
Hukumar kula da lafiya ta duniya wato WHO ta sanar cewa fiye da kashi casa’in cikin dari na yara yan kasa da shekara goma sha biyar a fadin duniya suke shekar iska mai dauke da guba a kowacce rana yanayin dake jefa lafiyarsu cikin mummunar hatsari
Hukumar kula da lafiya ta duniya ta fitar da wannan bayani ne a taron data gudanar a Geneva a karshen watan oktoban wannan shekarar
Hukumar kula da lafiyar tace a shekarar 2016 yara dubu dari shida ne suka mutu sanadiyar cututtukar da ake dauka ta hanyar shakar gurbatacciyar iska , bugu da kari wani sabon rahoton hukumar lafiyar kan gurbatacciyar iska da kuma lafiyar yara ya lura cewa gurbatacciyar iskar tafi samuwa ne a tsakankanin gidaje da kuma wajen gidajen kasashen marasa abun hannu da kuma matsakaita
Binciken har ila yau yace muddin mace mai juna biyu ta kasance cikin yanayin gurbatacciyar iska, akwai yiwuwar ta haifi jaririn da bai kosa ba
Wani dalili kuma da yasa yara suka fi fuskantar barazanar gurbatacciyar iska shine garkuwan jikinsu ba kamar na manya bane
Daga matakan daza a dauka don rage barazanar da gurbatacciyar iska ke yi wa lafiyar yara, akwai samar da makarantu da filayen wasanni masu tazara daga manyan ababen da suke haifar da gurbacewar iska da suka hada da tituna da ake hada hadar ababan hawa, masana’antu da kuma tashoshin samar da makamashi
Har yanzu Najeriya na kan gaba a jerin kasashen da suka fi yawan mutane masu fama da cuta mai karya garkuwar jiki wato HIV AIDS inda ta kasance ta biyu a duniya
Tun lokacin da aka gano mutum na farko dauke da cutar a Najeriya a shekarar 1986, ba za a iya ce an samu gagarumar nasarar yaki da cutar ba
Victor Omosehin, Shugaban kungiyar masu dauke da cutar HIV ta Najeriya wato NEPHWAN, shi ya jagoranci taron juyayin wadanda cutar ta hallaka inda ya bayyana yadda cutar ke ci gaba da yaduwa duk da kamfen na yaki da ita da ake yi inda Najeriya ke bayan Afirka Ta Kudu a yawan mutane masu fama da cutar
Dogaro da tallafi daga ketare ke ta'azzara lamuran, wanda ya ke ganin sai duk kungiyoyi da daidaikun mutane sun shiga kamfen din
Ya ce, da a ce an mayar da hankali sosai wajen yakar cutar kamar yadda aka aka yaki cutar Ebola, da tuni an cimma gagarumar nasara
Omoshehin yaci gaba da cewa,abun damuwa shine yadda cutar ke yaduwa a tsakanin 'yan luwadi da basu fitowa fili su nemi magani, don tsoron hukuncin daurin shekaru 14
Duk da haka, Hukumar yaki da cutar a Najeriya NACA, ta ce wannan sam ba dalili bane, don kowa na da hurumin samun maganin
Hakazalika, akwai yaduwar cutar a yankunan karkara saboda rashin wayewa ta wajen amfani da kariya a wajen hulda da mata masu zaman kansu, ko mummunar dabi'ar afkawa yara ko manya da miyagun mutane ke yi da fyade - lamarin da ke dada karuwa a kullum, kamar yadda hukumar ta lura
Hukumomin Najeriya na bayyana nasarar rage yaduwar cutar ta hanyar wayar da kan jama'a da kuma bude cibiyoyin gwajin jini kyauta domin gano matsayin mutane dangane da cutar
"Ana dubawa dangane da cutar don a tabbatar ko mutane suna da shi ko ba su da shi, idan yana da shi sai a tura shi wajen bada magani
" inji Dakta Rilwan Muhammad, Babban sakataren hukumar lafiya matakin farko a Abuja
Ya ce akwai sirri don ba a fallasa mutumin da aka gano yana dauke da cutar
Sannan suna kokarin fadakar da mata masu bin maza da su yi amfani da roba domin gujewa cutar
Wani kalubale shine yadda tashe-tashen hankula sakamakon ayyukan ta'addanci ke jefa mutane musamman mata a sansanonin 'yan gudun hijira cikin barazanar kamuwa da cutar
Wakiliyar kwamitin sulhu na Majalisar Dinkin Duniya, Michelle Simon, ta bayyana sakamakon zagayawa sansonin 'yan gudun hijira a Jihar Borno da sauran yankin tafkin Chadi, inda ta ce matan da suka rasa mazajen su ko iyayen su na fuskantar barazanar fyade da cin zarafi
Ta ce hakan yasa Amurka ta bada gudunmuwar dala miliyan 301 domin taimakawa masu dauke da cutar da basu kwarin gwiwar cewa kamuwa da cutar ba ita ce karshen rayuwa ba
Daya daga cikin mutanen da suka kafa kamfanin Microsoft, Bill Gates, ya hada kai da sauran hamshakan attajirai wajen yaki da cutar Alzheimers da ke haddasa matsalar mantuwa da ke shafar lafiyar kwakwalwa
Gates tare da Leonard Lauder da iyalan Dolby da Charles da kuma gidauniyar Helen Schwab, za su zuba kudi Dala miliyan 30 a fannin bincike nan da shekaru uku masu zuwa, domin a kirkiro da sabbin hanyoyin da za a iya gane mutum ya kamu da cutar ta mantuwa cikin sauri
A watan Nuwamban da ya gabata, Gates shi kadai ya kashe Dala Miliyan 50 a wani mataki na yaki da cutar, yunkurin kuma da ya tattaro kamfanoni da gwamnatoci wajen yaki da cutar ta mantuwa da ke shafar lafiyar kwakwalwa
Nau’in cutar Alzheimers da ke haddasa matsalar mantuwa, na shafar kusan mutum miliyan 50 a duk fadin Duniya
Masana kimiyya da masu bincike a wannan fanni a makarantu da wasu wuraren neman ilmi a fadin duniya zasu amfana da wadannan kudade, kungiyoyin agaji da kamfanoni dake bincike a wannan fanni suma suna daga cikijn wadanda zasu amfana da wadannan kudade
Wani rohoton Hukumar Lafiya ta Duniya ya gano cewa, yawan shan tabar sigari ya ragu sosai tun shekarar 2000 amma ba na yadda ake bukata ba domin cimma manufar da aka shata na rage yawan mace-mace daga cututtukan zuciya da sauran wasu cututtuka da shan tabar sigari ke jawowa
A ranar da aka ware domin hankalin jama'a kan illolin shan tabar sigari ta wannan shekarar, Hukumar Lafiya ta Duniya ta hada hannu da Hadakar kungiyoyin yaki da cututtuka masu adabar zuciya ko WHF domin wayar da kan jama'a game da yadda shan taba ke haddasa cututtukan zuciya da ke hallaka kimanin mutane miliyan 17
Shan taba da kuma shakar hayakin tabar ga wadanda ba su sha, sune ke kan gaba wajen haddasa cututtukan zuciya da suka hada da bugun zuciya wato zuciya ta daina bugawa, da shanyewar bangaren jiki wato stroke, wadanda ke hallaka kimanin mutane miliyan 3 duk shekara
"Yawanci ana sane da cewa shan taba na haddasa cutar sankara ko cancer a turance amma da dama ba su san cewa ta na haddasa ciwon bugun zuciya da shanyewar bangaren jiki ko stroke ba," inji Shugaban Hukumar Lafiya Ta Duniya, Dakta Tedros Adhanom Ghebreyesus
Shugaban sashen yaki da cututtukan zuciya na hukumar lafiya, Dakta Douglas Bettcher, ya ce gwamnatocin kasashe na da karfin ikon kare jama'arsu daga kamuwa da wadannan cuttukan
"Ta hanyar samar da matakan da za su taimaka wajen rage barazanar cututtukan zuciya kamar haramta shan taba a duk wuraren da ba a waje ba ne ba da kuma saka gargadi kan kwalayen tabar sigari da ke nuni da hadurran da ke tattare da shan tabar," inji Dakta Bettcher
A kowace shekara, shan tabar sigari na hallaka sama da mutane miliyan 7 duk da cewa ana samun raguwar shan tabar kamar yadda sabon rohoton hukumar lafiya 'Global Report on Trends in Prevalence of Tobacco Smoking 2000-2025' ya nuna
Rohoton ya nuna cewa an samu raguwa, inda a shekarar 2000 kashi 27 cikin dari na jama'ar duniya ne ke shan taba amma a 2016, kashi 20 cikin 100 aka samu
Wasu gungun likitoci a Najeriya sun kirkiro wata mahajar da za ta rage cinkoso ko tsawon lokutan ganin likita a Najeriya
Wannan mahajar mai suna 'Complete Care' da kungiyar likitoci suka kaddamar, sun bayyana cewa zai taimaka wajen inganta lafiya idan aka rage tsawon lokutan da majinyata ke batawa wajen ganin likita
Bincike ya nuna cewa majinyata na kwashe sa'o'i fiye da biyu, a wata sa'in ma har yini guda domin ganin likita a asibitocin gwamnati da ke birane da kauyuka, sakamakon rashin isassun likitoci da za su kula da yawan marasa lafiyar da ake da shii a kowace rana
Duk da cewa likitoci da dama sun yi na'am da wannan ci gaban, wasu na ganin har yanzu da sauran rina a kaba domin aiki na likita da kuma na marasa lafiya na bukatar haduwa ido-da-ido
" Amfaninta ya tsaya ne ga cututtuka masu nasaba da kananan matsaloli kamar ciwon kai, ko zazzabi - shi ma zazzabin ya kunshi abubuwa da yawa, ko kuma ta yi wu marar lafiya an ba shi wani maganin ya sha amma sai yana bashi wata matsala, to zai iya amfani da manhajar domin sanar da likita
Dr Ibrahim ya kara da cewa baya ga wadannan matsalolin, yawancin cututtuka na bukatar ganin likita keke-da-keke domin gano inda matsalar ta ke kafin a iya maganceta
Saurari cikakken rohoton wakilinmu Babangida Jibril
An sake samun wani da ya mutu da cutar Ebola a Congo, abinda ya kai adadin wadanda cutar ta kashe zuwa goma sha biyu, bisa ga cewar ma’aikatar lafiya ta Damokaradiyar Jamhuriyar Kwango
Rasuwar ta auku ne a kauyen Iboko dake arewa maso yammacin lardin Equater
Ma’aikatar lafiya tace akwai kuma wadansu mutane hudu da ake kyautata zaton sun kamu da cutar a lardin
Yanzu haka an tabbatar mutane talatin da biyar sun kamu da cutar ta Ebola a kasar Kwango
Gobe litinin za a fara allurer rigakafin cutar Ebola a kauyukan Bikoro da Iboko dake lardin Equateur
Ana kuma shirin rigakafi a Mbandaka, babban birnin lardin mai mutane miliyan daya da dubu dari biyu, dake bakin kogin Kwango, inda aka tabbatar da mutane hudu sun kamu da cutar
Wani sabon bincike ya gano cewa magungunan tarin fuka ko TB sun fi kashe kwayoyin cutar a berayen da ake gwaje-gwaje da su idan aka hada musu da sinadarin Vitamin C fiye da wadanda ba a hada musu da sinadarin ba
Masana sun ce idan har hakan ya tabbata a jikin bil adam, to za a samu saukin jinyar cutar mai kisa da a kan kwashe watanni ana shan magani
Bugu da kari, amfani da sinadarin Vitamin C zai taimaka wajen shawo kan barazanar bijirewa magani da tarin fuka ke yi
Tarin fuka yana kan gaba a cututtuka masu haddasa yawan mace-mace a duniya
Hukumar Lafiya ta Duniya ta ce, a shekarar da ta gabata kimanin mutane miliyan 1
7 suka rasa rayukansu sakamakon cutar
Sama da mutane dubu 600 ne cikin sabbin mutane miliyan 10 da suka kamu da cutar ke da nau’in cutar da ta bijirewa magani
Magungunan matakin farko da ake amfani da su, suna far wa kwayoyin cutar yayin da suke ninkawa a jikin mutum, amma kadan daga cikinsu suna rayuwa idan suka labe
Wadannan ne suke bullowa daga baya idan mutum ya daina shan magani inda suke zama nau’in cutar da ba ta jin magani
A yanzu tsarin shan maganin tarin fuka yana daukan watanni 6 domin tabbatar da an kashe kwayoyin cutar kaf
Amma mutane basu son ci gaba da shan maganin cutar har na tsawon wa’adin da aka diba
Gidauniyar Bill Gates zata samar ma masu cutar kanjamau magani mai rahusa tare da basu taimako
Za a samarwa masu jinyar cutar kanjamau maganin cutar mai araha tare da tallafin kudi daga gidauniyar Bill Gates
Cibiyar yaki da cutar kanjamau ta Majalisar Dinkin Duniya, MDD, ce ta sanar jiya alhamis cewa gidauniyar Bill Gate ta bada tabbacin daukar nauyin sarrafa wani adadin maganin, yayinda kamfanonin sarrafa magungunan kuma suka amince su kayyade kudin maganin zuwa dala saba’in da biyar kan kowanne majinyaci a shekara
Yanzu haka yajin aiki da kananan likitocin Najeriya ke yi ya fara jefa majinyata cikin wani hali, sakamakon rashin samun kulawa lamarin da yakai cewa jami’an jinya ne kawai ke kula da marasa lafiyan
Wadanda lamarin yafi shafa a yanzu sune majinyatan da basu da galihu na zuwa asibitocin kudi kamar yadda wasu majinyata a jihar Taraba arewa maso gabashin kasar suka koka
Dakta Kefas Thomas, na daga cikin shugabanin kungiyar likitocin Najeriya a jihar Taraba, ya ce sun tsunduma wannan yajin aikin ne, biyo bayan shakulatin bangaro da suke zargin gwamnatin kasar na nuna musu na rashin biyansu hakkokinsu
Da yake zantawa da manema labarai Dakta Thomsa, ya ce zasu ci gaba da yajin aikin har sai gwamnatin ta biya musu bukatunsu
Suma dai shugabanin asibitoci sun koka da yajin aikin likitocin, Dakta Inusa Wuza, dake zama shugaban asibitin gwamnatin tarayya na FMC, Jalingo ya ce abin takaici ne, to amma suna kokarin lallabar likitocin
Domin cikakken bayani saurari rahotan Ibrahim Abdul’aziz
Shayyar da yaro da nonon uwa yana da amfani wajen kare mace kasadar kamuwa da cututtuka, da kuma hana ta dade tana jinin biki
Rukayya Wammako kwarariyar likita ce mai kula da lafiya mata da yara a hukumar lafiya matakin farko
Tace akwai wani abinda mutane basu sani ba, ko kuma dai mata basu gane ba
A lokacida mace take shayar da danta, akwai wani ciwo da mata suke ji cikin mahaifar su, sai suji ciwon ya tsanata a lokacinda yaro yake tsotson nono
Wannan yana daya daga cikin dalilin daya sa wasu mata basu son shayarwa
Rukaiyya tace a gaskiya da mace zata daure wannan zafi ko ciwo, ta kuma san alfanun dake tattare cikin sa, to da mata sun ci gaba da shayar da yayan su komai zafi ko ciwo
Domin tace a lokacinda yaro ke tsotson nono, akwai sako mai amfani da yake kaiwa kwakwalwa
Haka kuma daya daga cikin alfanun shayarwa shine mace ba zata dade tana jinin biki ba
Wakilin sashen Hausa Nasiru El Hikaya ya zata da dr
Tsohon ministan lafiya a Najeriya Prof
Babatunde Osotimehin wanda ke rike da mukamin Hukumar dake sa ido kan yawan al’uma ta UNFPA a Majalisar Dinkin Duniya ya rasu
Babatunde ya rasu da sanyin safiyar yau Litinin yana mai shekaru 68 kamar yadda jaridun yanar gizo a Najeriya da dama suka ruwaito
Rahotannin ba su bayyana musabbabin mutuwar tsohon ministan ba wanda ya rike mukamin ministan lafiya a zamanin mulkin marigayi Umaru Musa ‘Yar’adua
Babatunde ne a watan Fabrairun shekarar 1949 kamar yadda jaridar Premium Times ta wallafa a shafinta na yanar gizo
Hudu ga watan fabrarun kowace shekara, rana ce da kungiyar Lafiya ta duniya ta ware domin nazari da kuma fadakar da jama'a kai gameda illar cutar daji, dake ci gaba da halaka jama'a
Ranar hudu ga watan Fabrairun kowace shekara, rana ce da kungiyar lafiya ta duniya ta ware domin nazari da fadakar da jama'a gameda illar cutar daji dake ci gaba da halaka jama'a
Taken bikin bana shine"Zamu iya, nima zan iya" magance cutar
Wani kididdiga da wata cibiyar dake aikin kokarin kawar da cutar ta cance a nahiyar Afrika mai suna Partnership for Eradication of Cancer in Africa ta fitar ya nuna cewa a duk shekara akwai kimamin mata dubu goma sha hudu da tamanin da tara da suke kamuwa da cutar daji ta bakin mahaifa, daya daga cikin cututtukan daji da take illa ga mata
Kungiyar Lafiya ta duniya tace cancer bakin mahaifa itace cuta ta biyu dake kama mata, yan tsakanin shekaru goma sha biyar zuwa arba'in da hudu a Nigeria
A hira da wakilin sashen Hausa Babangida Jibirin yayi da Dr Mohammed Mohammed
Dr Mohammed yayi bayanin cewa cancer kan fito ne kamar kurji ko kumburi, yawancinsu, amma ba wai dukka dole sai ya zama kumburi ba
Yace cancer ba kamar sauran cututtuka ba, maimakon ya daina toho, sai yayi ta toho, harma ya hana wasu sashen jiki yin aiki yadda ya kamata
Dr Mohammed yace idan aka tare tsirowan yana fitowa, to ana iya samun nasarar warkar da shi, in ba haka ba idan ya kai wani mataki, to sai gyaran Allah domin da wuya a iya warkarwa
Masu bincike daga kasar Sweden sun gano cewa daya daga cikin halittun da sauro yake gudunsu shine kaza, abinda ke nunin cewa watakila kwanciya kusa da kaza na iya kare mutum daga cizon sauro
Ga al'ummar dake zaune a kasashen bakar fata na Afirka, kwanciya ko yin barci a kusa da ibnda kaji suke ba wani bakon abu ba ne, musamman a yankunan karkara
Masana sun gano cewa akwai jinsunan sauro da dama wadanda sun tsani warin kaji, abinda ke nufin cewa watakila za a iya samo wata hanya mai sauki da arha ta yin rigakafin cutar maleriya da sauron ke haddasawa
Akasarin sauro, ciki har da wadanda ke dauke da kwayar cutar maleriya, su na cizon mutane, su sanya musu cutar ta hanyar zuba musu jinin da suka dauko mai dauke da kwayar cutar
Amma ba mutane kawai sauron suke cizo ba, su na cizon shanu, awaki da raguna
Amma kuma ba kowace irin dabba suke cizo ba, kamar yadda masu bincike na kasar Sweden suka gano
Masanan sun kafa tarakka domin kama sauro a wasu gidaje guda 11 a birnin Addis Ababa na kasar Ethiopia, domin neman wani jinsin sauro da ya fi yawa a wurin, watau Anopheles arabiensis
Daga nan sai masanan suka gwada jinin dake jikin wadannan sauro, inda suka gano jinin dabbobi da yawa, amma kusan dabbar da babu jininta a jikinsu ita ce kaza, duk da cewa kaji su na da yawa a wurin
Daga nan sai wani farfesa mai suna Rickert Ignell na Jami'ar Kimiyyar Aikin Gona ta kasar Sweden ya roki mutane 11 a wadannan gidaje 11 da su rika kwana a cikin gidan sauron da ba a sanya masa wani magani ba, amma kuma a kusa da shi an sanya wani abu mai warin kaza
A wani gwajin kuma, kazar aka sanya kusa da gidan sauron
Masanan sun yi mamaki da suka ga cewa yawan sauron da suka kama a wannan wurin ya ragu da kashi 95 cikin 100 daga wuraren da babu warin kaza ko kuma kaji a kusa
Yanzu dai masanan suna son su gwada ko za a iya samar da wani abu mai warin kaza da za a rika kunnawa kamar kyandir domin korar sauro daga gidaje
An wallafa sakamakon wannan binciken ne a wata mujalla mai suna "Malaria Journal
Nazari ya nuna cewa cin kitse ba lallai ne yayi illa ga lafiyar mutum ba idan ya kasance ya fito ne daga wasu nau'o'in abinci, kuma tare da cin wasu kayan abinci irin wadanda aka saba ci a wani yanki na duniya
Wani sabon nazari na masana ya nuna cewa cin kitse, ko yana da yawa, ba lallai ne yayi illa ga lafiyar mutum ba
Amma kafin mai karatu ya ruga kasuwa ya sayo nama mai kitse, ko ma kitsen kansa, masana sun ce wannan kitse da suke magana, tilas ne ya kasance wani bangare na irin nau'in abincin da aka saba ci a kasashen da suke yankin tekun Bahar Rum, abincin da ya kunshi 'ya'yan itatuwa, da ganyayyaki, da kifi, sannan bai cika kunsar nama ko madara ba
Irin wannan abinci, na kyale mutum ya ci kitse sosai, muddin dai kitsen wanda ya fito ne daga man zaitun, ko man 'ya'yan itatuwa, ko daga kwai ko kuma kitsen kifi
A bayan cewa cin kitse mai yawa ta wannan hanya ba zai yi illa ga lafiya ba, binciken ya nuna cewa hakan ma yana iya rage kasadar kamuwa da wani ciwon zuciya, ko sankarar nono da mata ke fuskanta ko kuma ciwon sukari, in ji babbar mai binciken, Dr
Cibiyar Rigakafi da Yaki da Cututtuka ta Amurka, ta ce ciwon zuciya shine babban abinda ya fi kashe Amurkawa wadanda suka balaga
Cutar sankara kuwa ita ce ta biyu
Bloomfield ta ce cin nau'in abinci irin na kasashen yankin tekun Bahar Rum zai taimaka wajen yakar cutar sankara ta hanyar rage yawan mutuwa daga cutar tare da rage kasadar kamuwa da cutar sankarar dubura da ta huhu
An wallafa sakamakon wannan binciken ne a cikin mujallar nan mai suna "Annals of Internal Medicine
Lafiya uwar jiki babu mai fushi da ke
Masu Ilimin kimiyya suna kara gano sababbin bayanai game da kwayar cutar Zika kusan kowacce rana
Kuma abinda suke ganowa yana kara tada hankali
Wakiliyar Muryar Amurka Carol Pearson ta ruwaito cewa, babu wani abinda yake da dama dama dangane da kwayar cutar Zika ko kuma Sauron dake yada ta
Tun lokacin da Hukumar Lafiya ta Duniya ta ayyana kwayar cutar Zika, a matsayin cutar dake bukatar daukar matakin gaggawa, masu ilimin kimiyya suke danganta cutar da shanyewar gababuwan jiki da kuma cututukan kwakwalwa tsakanin wadanda suka manyanta, sai dai kwayar cutar tafi illa ga jarirai dake girma a ciki
Wani nazari da aka gudanar cibiyar aikin jinya ta John Hopkins dake birnin Baltimore a Amurka ya nuna cewa kwayar cutar Zika tana kamawa ta kuma kashe kowanne karamin kwai na naman jiki da zarar ya kunno kai a kwakwalwar jariri lokacin da take girma
Wani binciken da aka yi kan mata masu ciki a kasar Brazail, ya nuna kimanin kashi ishirin da tara cikin dari na jariran dake girma a cikinsu suna dauke da kwayar cutar Zika
Dr Anthony Fauci na cibiyar nazarin kiwon lafiya yace adadin yana da tada hankali
“Mun hakikanta cewa, akwai kananan matsaloli ko nakasa da ba za a iya ganewa ba ta irin wadannan gwaje-gwajen, saboda haka, ina tsammani illar da kwayar cutar take yi ga jariran dake girma a ciki ta shige kashi ishirin da tara cikin dari
Nakasar ta hada da rashin gani da kyau, kurmanci, rashin kwakwalwa-dakikanci da kuma illoli da zasu shafi jarirai da za a ga kamar lafiyayyu ne
Sai dai kusan sai kace shawarar da ya bayar bata sanyaya zukatan mata matalauta dake kasashen kudancin Amurka da kuma Caribbean ba
“Kada ku bari cutar ta kamaku, Kuyi rigakafi domin magance kamuwa da cutar
Wannan ce hanyar da tafi dacewa, ta maganin makuwa da cutar
Sai dai yanzu haka, cutar bata da rigakafi
Kuma ko da yake ana kan kokarin samar da rigakafin cikin sauri, zai dauki shekaru biyu ko uku kafin ya samu
Hanya daya kawai ta kare kamuwa da cutar ita ce sa dogon wando da taguwa mai dogon hannu, da kuma amfani da gidan sauro, da maganin sauro da zai kashe sauro da kwayayenshi
Wata matsala kuma ita ce kudi
Majalisar Amurka bata riga ta tanada karin kudi da za a ci gaba da bincike ba
Idan ba tare a kudi ba, aikin zai ja da baya ko kuma ya tsaya baki daya
Hukumar lafiya ta duniya wato WHO a turance tace ta ayyana dokar ta baci game da cutar nan ta zika dake yaduwa kamar wutar daji
Ita dai wannan cutar an dangata ne da haihuwa a kudancin Amurka, hukumar tace wannan cutar tana nema ta zama alakakai ga sauran sassan duniya
Jiya ne dai hukumar ta dauki wannan matakin, tace duk da yake ba samu wata kwakkwarar hujja ba cewa sauro ne ke haddasa mummunar illa ba ga kwakwalwan jarirai musammam a Brazil bayan da cutar da barke a shekarar 2013-14
Yanzu haka dai rahotanni sun tabbatar cewa ciwon kwakwalwa wanda ke karuwa cikin jarirai wadanda suka kamu da cutar sai kara bazuwa yake yi a sassan da wannan cutar ta barke
Wasu kwararrun a fannin lafiya suna hasashen cewa cutar nan ta ZIKA da ta bullo daga Kudancin Amurka na iya zama barazana ga lafiyar duniya fiye da cutar Ebola da ta kashe mutane fiye da 11,000 a kasashen Afirka
Masanan lafiyar sun bayyanawa Jaridun Guardian da kuma wata mai suna Examiner a hirarraki daban-daban da suka yi da su gabanin taron hukumar lafiya ta Majalisar Dinkin Duniya da zai yanke hukuncin ko cutar na rukunin annobar cututtukan duniya da ke barazana ga bil’adama
Hukumomin lafiyar kasar Brazil suna ta bayyana yadda ake samun karuwar yaran da ake Haifa da yan mitsi-mitsin kawuna wanda ya ninnaka yawan yadda aka dan saba samu jifa-jifa da kimanin rubi 10
Har yanzu dai ana kan binciken gano musabbabin wannan muguwar cuta, to amma ana kyautata zaton alakantan yanayin yaduwar cutar tsakanin mata masu juna biyu ababen haihuwarsu
Hukumar lafiya ta duniya tayi kira ga gwamnatoci su kare ‘yancin al’ummarsu dake da tabuwar hankali wadanda ake fuskantar wariya da kuma kuntatawa
Hukumar lafiya ta duniya tayi kira ga gwamnatoci su kare ‘yancin al’ummarsu dake da tabuwar hankali dake fuskantar wariya da kuma kuntatawa
Hukumar tayi wannan kiran ne yayinda ake kiyaye ranar tabuwar hankali ta duniya
Hukumar lafiyar tace miliyoyin mutane suna fama da ciwon tabuwar hankali a duniya
Bisa ga cewar hukumar, kimanin kashi goma sha uku cikin dari na marasa lafiya a duniya suna fama ne da tabuwar hankali
Wani bincike da aka gudanar a kasashen Amurka da Birtaniya da kuma Habasha sun nuna cewa, mutane dake fama da tabuwar hankali suna mutuwa da sauri da kimanin shekaru goma zuwa ishirin fiye da sauran al’umma
Jami’ar kula da masu tabuwar kwakwalwa a hukumar lafiya ta duniya Michelle Funk tace, sau da dama akan yi watsi da mutanen da ke fama da tabuwar hankali
Tace basu samun kular da ya kamata, sau da dama kuma ana kuntata masu
Tace ana tauye hakinsu da kuma rashin mutunta su, muhimman ababan da zasu taimaka masu su sami sauki
Tace, bincike a duk fadin duniya ya nuna cewa, masu tabuwar hankali da ake kwantarwa a asibitai suna fuskantar tashin hankali ta fanni dabam dabam da suka hada da cin zarafinsu da dauresu, da hanasu abinci da ruwan sha, da kyalesu cikin yanayin rashin tsabta, da dauresu a hanasu walwala, da kyaliya na tsawon shekaru, wadansu lokuta iya rayuwarsu
Tace ana samun wannan yanayin a dukan kasashen duniya
Hukumar lafiya ta duniya tace masu tabuwar hankali da dama suna iya samun sauki, wadansu lokuta kuma su warke idan aka sami kwararru da zasu kula dasu yadda ya kamata su kuma biyan bukatunsu da suka hada da kyalesu su zabi abinda ransu ke so
Sakamakon wani sabon bincike da aka gudanar, ya nuna cewa, mutanen da ke zaune a kusa da madatsun ruwa na fuskantar barazanar saurin kamuwa da cutar zazzabin cizon sauro sau hudu fiye da wadannan ba sa zaune a kusa da dam din a kasashen da ke Kudu da Hamada a Afrika
Binciken har ila yau ya nuna cewa, yayin da ake shirin gina madatsun ruwa da dama a yankin, za a samu karin dubun dubatar masu kamuwa da cutar a wannan shekara
Sakamakon binciken da aka wallafa a wata mujalla mai suna “Malaria Journal” a turance, ya yi nazari ne kan inda aka gina wadansu madatsun ruwa dubu 1,270, wadanda ya alakanta da matsalar zazzabin cizon sauro
Ya kuma gano cewa fiye da mutane miliyan daya a kasashen Kudu da Hamada, za su kamu da cutar Malaria a wannan shekara saboda suna zaune a kusa da wadannan madatsun ruwa
Mathew McCartney, na cibiyar da ke kula da yadda ake sarrafa ruwa a kasashen duniya, shi ne ya jagoranci wannan binciken da ya yi dubi kan wadansu madatsun ruwa 78 da ake shirin ginawa a wadansu kasashen Afrika
Bisa ga binciken, idan aka kammala gine-ginen, za a samu karin wadanda za su kamu da cutar zazzabin cizon sauro, wadanda adadinsu zai iya karuwa zuwa dubu 56 a duk shekara
Binciken ya kuma bayyana matakan da za a iya dauka domin kare samun karin mutanen da za su kamu da zazzabin cizon sauron, kamar yadda McCartney ya bayyana
Ga Sarfilu Hashim Gumel da fassarar rahoton wakilin Muryar Amurka Joe De Capua
Lafoiya Uwar Jiki babu mai fishi da ke
Yajin aikin rukunoni Likitoci masu neman kwarewa a fannoni dabam dabam a Nigeria, yana ci gaba da gurgunta harkokin kiwon lafiya a kasar
Yajin aikin rukunin likitoci masu neman kwarewa a fannoni daban-daban wadanda ke aiki a asibitocin gwamnatin tarayyar najeriya na ci gaba da gurgunta harkokin kiwon lafiya a kasar, a dai-dai lokacin da manyan likitoci da basa cikin yajin aikin ke kokawa kan mummunan tasirin matakan da kananan likitocin suka dauka
Wakilin sashen Hausa Mahmud Ibrahim Kwari ya aiko da rahoton cewa, yanzu haka dai likitocin sun kwashe watani biyu suna yajin aiki bisa neman wasu abubuwa masu nasaba da bukatu su
Matakin dai ya gurgunta aiyukan kiwon lafiya a asibitoci da cibiyoyin kiwon lafiyar jama'a mallakar gwamnatin taraiya
A kano kusan al'amurra sun tsaya a asibitin koyarwa na Mallam Aminu Kano da asibitin kashi dake Dala
Alhaji Aminu Inuwa, direktan huldar da jama'a na asibitin Mallam Aminu Kano, yace idan aka ce wani bangare na asibiti suna yajin aiki, ba za'a samu yadda ake so ba tunda yanzu ba'a karbar marasa lafiya a kwantar da su
Sai dai kawai mutum yazo manyan Likitoci su gan shi ya tafi
A saboda haka wadanda suke kwanche, wadanda suka samu sauki an salame su, wasu kuma ance su tafi wadansu asibitocin
A lokacinda wakilin sashen Hausa ya ziyarci asibitin koyarwa na Mallam Aminu Kano, ya iske manyan likitoci da wadanda ake kira consultants ne kawai suke bakin aikin
Su kuma yawansu bai kai ya kawo ba
Dr Andrew Oluko daya daga cikin manyan Likitocin
Yace al'amarin sai dai a hankali
Yace yanayin aikinsu yafi dadi ace kowa da kowa yana nan babu wanda aka rasa
Yayi fatar Allah ya kawo saukin al'amrin domin mutane a gaskiya suna cikin wahala
Gwamnatin kasar Jamus, da kuma jihohin Oyo da Kano a Najeriya, sun fara wani shiri da zai sanya ido a game da barkewar cututuka, tare da daukar matakin gaggawa na shawo kansu
Wannan shirin dai zai fara aiki ne a jihohin Oyo da Kano a matsayin matakin farko da zai wanzu zuwa wadansu jihohin Najeriya a nan gaba ba da dadewa ba
Daya daga cikin wakilan kasar Jamus, Profesa Jerid Kurias da ya jagoranci tawagar kasar Jamus zuwa jihar Oyo domin fara shirin ya bayyana cewa, sun je jihar Oyo ne domin neman hanyar fara aiwatar da shirin ba tare da bata lokaci ba, da kuma gudanar da bincike da nufin ganin shirin ya yi nasara
A nata bayanin daya daga cikin wakilan gwamnatin Jamus, Dr Gabriela ta bayyana cewa, sa ido zai taimaka wajen shawo kan barkewar cututukan da kuma maganinsu
Cututukan da za a sawa ido sun hada da kwalara, cutar Ebola, murar tsuntsaye da dai sauransu
Za a gudanar da aikin ne ta wajen amfani da wayar salula ta zamani
Ga rahoton da wakilinmu Hassan Umaru Tambuwal ya iko mana
Lafiya uwar jiki babu mai fushi dake
An gudanar da makon rigakafin cututtuka na kasashen Afirka a jihar Neja wadda hukumar kiwon lafiya ta duniya ta gudanar
Jami'an kiwon lafiya na jihar sun ce makon rigakafin cututtukan a kasashen Afirka yana da mahimmanci matuka idan aka yi la'akari da yadda cututtuka ke hallaka yara
Cututtuka irin su bakon dauro da sankarau suna hallaka manya da yara
Dr Ibrahin Tifin babban sakatare a ma'aikatar kiwon lafiya ta Neja yayi karin haske
Yace idan kai kana da lafiya makwafcinka ka iya kamuwa da ciwo da ka iya yaduwa
Idan akwai rigakafi za'a samu sauki
Dalili ke nan da nahiyar Afirka tace a ware mako daya cikin watan Afirilu domin a fadakar da mutane akan mahimmancin yin rigakafi
Hukumar lafiya ta duniya tana bukatar a samu raguwar mace mace sakamakon wasu cututtuka a kasashen Afirka
Dr Yabagi Aliyu daraktan matakin farko na ma'aikatar kiwon lafiya a jihar Neja yace burinsu ne akwai shirin rigakafi a kowane sakon jihar domin rigakafi ya fi magani
Da babu rigakafi da cututtuka sun yadu mutuwa kuma ta karu musamman mutuwar yara
Ga Mustapha Nasiru Batsari da karin bayani
Hukumar kiwon lafiya ta duniya ko WHO tace mai yiwuwa maganin kashe kwari ko ciyawa ya jawo mutuwar wasu mutane a jihar Ondo
Tun farko dai ba'a san kan cutar ba da ta lakume mutane a jihar ta Ondo
Bayanin hukumar kiwon lafiya ko WHO shi ya bayyana abun da ka iya zama musabbabin rasa rayukan
Cutar da tayi sanadiyar mutuwar mutane goma sha takwas ta auku ne a garin Ode-Erinle
Kakakin hukumar kiwon lafiya ta duniya ko WHO yace gwaje-gwajen da suka yi kawo yanzu, bai nuna kwayar cutar virus ko bacteria ba saboda haka harsashensu shi ne maganin kashe kwari ko na kashe ciyawa ne ya haddasa mutuwar mutanen
A sanarwar da gwamnatin jihar ta bayar ta tabbatar da mutuwar mutane 18
To saidai rahotannin daga jihar na cewa mutanen garin na ficewa saboda tsoron kamuwa da cutar
Alamun cutar sun hada da zazzabi mai zafi da kuraje da ciwon kai da kuma bushewan gani
Sai kuma mutuwa nan take cikin awa ashirin da hudu
Barkewar cutar ta sa wasu sun fara tunanen watakila cutar ebola ce
Saidai kwamishanan kiwon lafiya na jihar ya musanta zargin
Darakta mai kula da lafiyar kan iyakokin kasar Najeriya a ma'aikatar kiwon lafiya ta tarayya Dr
Nasiru Sani Gwarzo yace tuni aka shawo kan cutar
Yace cutar ba irin wadda wanda ya kamu da ita zai iya ba wani ba ce
Ta tsaya kan wadanda ta kama ne
Cutar ba wata sabuwar annoba ba ce wadda zata iya yaduwa zuwa wasu garuruwa
An shawo kanta an kuma fara samun nasara
A karo na 11 an samu wani Ba'amurke da ke dauke da cutar Ebola bayan da ya je aikin jin kai a kasar Saliyo
Wani ma’aikacin lafiya dan kasar Amurka da a bayyana jinsinsa ba, ya kamu da cutar Ebola a lokacin da ya ke aiki a kasar Saliyo, inda yanzu haka aka kwantar da shi a wani asibiti da ke Jihar Maryland
Hukumomi sun ce mara lafiyan, wanda ya je kasar ta Saliyo domin tallafawa marasa lafiya, ya isa wata cibiyar kula da lafiya ne a yau juma’a bayan da aka kawo shi a wani jirgi a kadaice
Likitocin da su ka duba mara lafiyan sun ce yana cikin wani mawuyacin hali
Sai dai ya zuwa yanzu, cibiyar kiwon lafiyar ba ta fitar da wani karin bayani game da ko wanene mutumin ba, wanda ya kasance shi ne Ba’amurke na 11 da ake yiwa maganin cutar ta Ebola a Amurkan
Da farko an maida wata mace soja ‘yar Burtaniya zuwa gida tare da wasu mutane biyu da ta yi mu’amulla da su, bayan da ta kamu da cutar a lokacin da ita ma ta ke aikin jin-kai a kasar ta Saliyo
A ranar alhamis din da ta gabata Hukumar Lafiya ta Duniya, WHO, ta ce cutar ta Ebola ta hallaka sama da mutane 10,000, yawancinsu a kasashen Guinea da Liberiya da kuma Saliyo wadanda duk a yammacin Afrika su ke
adadin masu kamuwa da cutar Ebola ya ragu da kashi casa’in da biyar bisa dari, inda ake samun mutane kalilan dake kamuwa da cutar a mako
Shugaban Amurka Barack Obama yace duniya tayi namijin kokari a yaki da cutar Ebola, sai dai har yanzu ba a shawo kan cutar mai kisan gaske ba
Da yake Magana kafin ganawa da shugabar kasar Liberia Ellen Johnson Sirleaf a fadar White House jiya Jumma’a, shugaba Obama yace duk da yake cutar ta kasance wani bala’I da yayi barnar gaske, yanzu an fara magance yaduwarta
Yace yanzu adadin masu kamuwa da cutar Ebola ya ragu da kashi casa’in da biyar bisa dari, inda ake samun mutane kalilan dake kamuwa da cutar a mako
Obama yace a ganawar da zasu yi da shugaba Sirleaf, zasu tattauna a kan yadda za a kauda sakaci yayinda cutar take rage yaduwa, da kuma yadda za a taimaka wajen habaka tattalin arzikin Liberia da kuma sake gina cibiyoyinta
Shugaba Sirleaf tace,Amurka tayi matukar bada gudummuwa mai dorewa a Liberia ta wajen taimakawa kasarta yakar cutar Ebola
Ta kuma yabawa al’ummar Liberia sabili da aiki tukuru wajen yakar cutar
Sai dai tace har yanzu kasar Liberia da sauran kasashen dake yankin suna cikin hadari
Tace har yanzu al’ummar kasar Liberia na cikin hadari, muddar ba a shawo kan cutar a kasashen dake makwabtaka da Liberia ba
Hukumar lafiya ta duniya ta sanar jiya Jumma’a cewa, cutar Ebola ta kama kusan mutane dubu ishirin da hudu a Guenea da Liberia da Saliyo ta kuma kashe sama da mutane dubu tara da dari shida
Hukumar Hisbah ta jihar Kano, tace tana cigaba da bincike akan wasu matasa samari 12 da jami’anta suka kama a ranar Lahadin data gabata bisa zarginsu dayin ayyukan daudu da kuma yunkurin kulla aure a tsakaninsu
Hukumar Hisbah ta jihar Kano, tace tana cigaba da bincike akan wasu matasa samari 12 da jami’anta suka kama a ranar Lahadin data gabata bisa zarginsu dayin ayyukan daudu da kuma yunkurin kulla aure a tsakaninsu, lamarin daya saba da tanade-tanaden dokar jihar Kano ta hana ayyuka daudu da karuwanci da kuma dukkkanin abubuwa masu nasaba dasu
Babban aikin hukumar Hisbah dai shine umarni da kyawawan ayyuka dakuma hani da mummuna
A ranar Lahadin data gabatane jami’an hukumar ta Hisba a jihar Kano, suka kama wadansu samari matasa a wani lambun shakatawa da gudanar da bukukuwa dake wajen birnin Kano, kan titin zuwa Zariya
Samarin dai ana zarginsune da yin aikin daudu dama yinkurin kulla aure a tsakaninsu, lamarin da yaci karo da shari’ar musulunci da kuma dokar gwamnatin tarayya wadda shugaba Goodluck Jonathan ya sanyawa hannu
Wakilinmu Muhmud Ibrahim Kwari, yayi hira da darakta janal na hukumar Hisbah Mallam Abba Sa’idu Sufi, inda ya tambayeshi cewar,ko yanzu a wanne hali matasan ke ciki bayan jami’an hukumar Hisbah suka kamesu? Mallam Sa’idu Sufi, yace, “to wadannan guri da aka kama wadannan matasa, kuma jihar Kano jihace ta shari’ar musulunci a kwai doka, wadda ake cewa da ita dokar hana karuwanci da sauran fasadi a fadin jihar Kano
Wanda yake ita wannan al’ada ta daudu wato mutum ya koma ya dinga alakanta kansa da mace, sa kaya, rangwada dama magana irin ta mata, to tabbas yin hakan ya sabi addinin musulunci
Saurari hirar Muhmud Ibrahim Kwari da Mallam Abba Sa’idu Sufi, domin jin cikakkiyar tattaunawar su
Baban sakataren Majalisar Dinkin Duniya, Banki Moon yana ziyara kasashen Afrika ta yamma, wadanda suke fama da anobar Ebola, inda yayi alkawarin cewa Majalisar Dinkin Duniya zata ci gaba da taimakawa wajen yaki da bular anobar
Baban sakataren Majalisar Dinkin Duniya, Banki Moon yana ziyara kasashen Afrika ta yamma, wadanda suke fama da anobar Ebola, inda yayi alkawarin cewa Majalisar Dinkin Duniya zata ci gaba da taimakawa wajen yaki da bular anobar
Jiya Juma'a Mr Ban ya kai ziyara kasar Saliyo inda ya yabawa jami'an kiwon lafiya dake aiki da Ebola a zaman jarumai, kuma ya lura da mutuwar wani sannen lokita Dr Victor Willoughby, wanda a ranar Alhamis ya zama likita na goma sha daya da cutar Ebola ta kashe a kasar Saliyo
Mr Ban yace tilas kowa ya zage dantse wajen yaki da wannan cuta
Kungiyar Lafiya ta baiyana a jiya Juma'a cewa kimamin mutane dubu goma sha takwas da dari shidda da uku ne suka kamu da Ebola, kuma cutar ta kashe mutane dubu shidda da dari tara da goma sha biyar
Yau Asabar aka shirya Mr Ban zai kai ziyara kasashen Guinea da Mali
An bana samada mutane miliyan 2 ragar Gidan Sauro, don kare lafiyar su
Jihar Naija tayi wani kokarin azo agani, Hajiya Hajo Sani wata Jami’ar kungiyar da ke kula da lafiyar iyali, tayi muna garin haske dangane da mahimmanci amfani da gidan sauro don kare lafiyar al’umah
Ta kara da cewar, an lura da cewar wannan gidan sauron na da matukar mahimanci don haka yasa aka kara yawan wannan gidan sauron da aka rabas, a wannan karon da ya kai kimanin miliyan biyu da dubu dari bakwai 2
Ta bakin uwargidan gwamnan jihar, Hajiya Jummai Babangida Aliyu, wadda ita ta kaddamar da wannan rabon gidan sauron
Ta kuma ce amfani da wanna gidan sauron zai taimaka wajen rage yawan mace macen yara harma da na manya
Shi kuma Dafta Usman Muhammad darakta a matakin farko a ma’aikatan lafiya ta jihar Naija
Yace zazzabin cizon sauro na haddasa bari ga mata masu juna biyu, ya kuma yi bayani akan yadda mutane zasuyi amfani da gidan sauron ta yadda yakamata, su tabbatar cewar sun rufe koina ta yadda sauro ba zai samu damar shigaba
Ana sa ran yara fiyeda milyan biyu ne za'a yiwa allurar da aka fara Asabar din nan
Da yake magana kan shirin, babban likita mai kula da shirin allurar rikafi a jihar ta Naija, Dr
Yabage Aliyu, yace Sashen ya kammala dukkan shirye shirye na ganin an sami nasarar shirin wanda zai dauki kwanaki hudu
Yabage, yace, tuni suka kammala horas da wadatattun ma'aikata da zasu tafiyar da wannan aiki, kuma har an tanadi da magungunan da ake bukata saboda shirin
A karshen shirin na kwanaki hudu ana sa ran yara sama da milyan hudu ne za'a yiwa allurar rigakafin
Sai dai, kungiyar wadanda suke fama larurin nakasa sakamakon kamuwa da cutar shan-inna, ta koka kan ci gaba da tswangwama da 'yan kungiyar suke fuskanta daga sauran jama'a
Shugaban kungiyar reshen jihar Naija, Mallam Awwal Ahmed, yace idan suka tafi a wasu hukumomi, idan za'a rubuta sana'arsu, ba'a ma tambayarsu, sai kawai a rubuta cewa ai su mabarata ne
Kungiyar Lafiya ta duniya tace, mutane da dama sun mutu a sakamakon bular anobar Ebola data boye a wata gunduma dake gabashin kasar Saliyo
Kungiyar Lafiya ta duniya tace, mutane da dama sun mutu a sakamakon bular anobar Ebola data boye a wata gunduma dake gabashin kasar Saliyo
Kungiyar tace masu bincike da aka tura gundumar Kono dake cikin lungu a makon jiya, sun gano yadda wadanda suka kamu da Ebola suke mutuwa a Asibitin da bashi da kayayyakin aikin tinkarar kwayar cutar
Masu binciken sunce cikin kwanaki goma sha daya sun bizne gawarwarkin mutane tamanin da bakwai wadanda cutar ta kashe, ciki harda wata nas da wani direban motar daukan mara lafiya da kuma wani wanda shine yake fitar da gawarwarki daga asibitin
Kafin kungiyar Lafiya ta Duniya ta gabatar da wannan sanarwa a jiya Laraba da dare, sai data fara baiyana cewa yanzu kasar Saliyo, ta zarce sauran kasashe da yawan wadanda suke kamuwa da cutar da kuma wadanda cutar ke kashewa a Afrika ta yamma
A wani labarin kuma, Mujjalar Time ta baiyana dukkan wadanda suke yaki da Ebola a zaman fitattun mutanen wannan shekara
Jiya Laraba editar Mujallar Nancy Gibbs tayi bayanin cewa nas nasa da likitoci, wadanda a shirye suke su fito suyi yaki da wannan cuta, sun cancanci wannan karamci
Tace, mutane ne dake bugun kirji suna sadaukar da rayukansu a yayinda suke ceton wadansu, wadanda a wasu lokutan ma su kan harbu da kwayar cutar harma ta kashe su
Mai magana da yawun fadar shugaban Amirka ta White House, John Earnest yace shugaba Barack Obama yana alfahari da mutane da suke sadaukar da rayukansu domin ceton wasu wajen yaki da cutar Ebola
Kuma yayi farin cikin ganin cewa sun samu wannan yabo da suka cancanci samu daga Mujallar Time
An kaddamar da shirin yaki da mutuwar mata da yara a Abuja, Nigeria
An kaddamar da shirin yaki da mutuwar mata da yara, a yayin haihuwa a Abuja, Najeriya
Ado Mohammed shugaban hukumar kiwon lafiya matakin farko ya baiyana makasudin da muhimmancin kaddamar da wannan shiri
Sabbin kididdiga da aka yi sun nuna cewa bular anobar zazzabin Ebola tana yin kamari a kasar Saliyo, duk da cewa ana samu raguwar anobar cutar a wasu kasashen Afrika ta yamma
Bayanai na nuni da cewa bular anobar zazzabin Ebola tayi kamari a kasar Saliyo, duk da cewa ta sassauto a wasu kasashen Afrika ta yamma
Kungiyar Lafiya ta duniya tace kasar Saliyo ta tabbatar cewa a karshen watan jiya na Nuwamba, mutane 537 aka tabbata sun kamu da cutar a kasar, karin fiye da mutane 150 ke nan cikin mako guda
Bayani na baya bayan da aka gabatar Laraban nan, kungiyar Lafiya ta Duniya tace anobar tafi kamari a birnin Freetown inda aka bada rahoton fiye da mutane maitan sun harbu da kwayar cutar
Kungiyar tayi bayani cewa fiye da mutane dubu 17 ne suka kamu da cutar a duk fadin duniya, Kuma ya zuwa yanzu cutar ta kashe kimamin mutane dubu 6 da 70
Rahoton na kungiyar lafiya ta duniya yace an samu sasautowar bular anobar a kasar Guinea wadda ta bada rahoton cewa mutane 77 suka kamu da cutar a makon jiya
Kasar Liberia kuma ta bada rahoton cewa mutane 43 ne suka kamu da cutar
Bayan ta kashe fiye da mutane dubu shida a kasashen yammacin Afirka, yanzu yadwar cutar ta ebola ta ragu
A jiya Litinin Hukumar Lafiya Ta Duniya ta bada wani labari mai dadin ji wanda ba kasafai take bada irin shi ba game da mummunar cutar Ebola mai kisa, wadda ta hallaka mutane fiye da 6,000 a yankin Yammacin Afirka
Kyakkyawan labarin shi ne cewa yaduwar cutar na raguwa
Hukumar ta ce burin da ta sa a gaba na killace kashi 70% na masu cutar da kuma yi mu su magani a kasashen Laberiya da Saliyo da kuma Guinea kafin daya ga watan nan na Disamba ya na kan turba
Mataimakin shugabar Hukumar, Bruce Aylward ya ce ya shaidawa manema labarai a Geneva cewa sakamakon hakan ya sa an fara cike gibin dake tsakanin cutar da kuma shawo kan ta
Amma ya kara da cewa da sauran aiki tukuru kafin a kai ga cewa wadannan kasashe uku sun rabu da cutar Ebola
Aylward ya ce duk da wannan ci gaba da aka samu, har yanzu jama'a na bukatar ci gaba da dabi'un wanke hannu da sabulu akai-akai da kuma tsoma kafafun su cikin bokitan ruwan sinadarin Chlorine mai kashe kwayoyin cuta
A jiya Litinin Hukumar Lafiya Ta Duniya ta sake bibiyar kundin bayanan ta na yawan mace-macen da aka yi a yankin, ta ce akwai wasu mace-mace dubu daya da aka alakanta da cutar Ebola bisa kuskure
A karshen watan Nuwamba Hukumar Lafiya Ta Duniya ta ce kasar Guinea kawai ce ke kan turbar dakile saurin yaduwar cutar kamar yadda aka sa a gaba
A cewar Hukumar Lafiya Ta Duniya, cutar Ebola na kashe kashi 50% na wadanda ta kama, wato rabin wadanda suka kamu da ita mutuwa suke yi
Babban sakataren majalisar dinkin duniya ya ce an samu cigaba da yaki da cutar ebola amma akwai jan aiki a gaba
Babban sakataren Majalisar Dinkin Duniya Ban Ki-moon yace an samu cigaba a yakin da ake yi da ebola amma yayi gargadin cewa har yanzu akwai jan aiki a gaba
Yace da alamu masu kamuwa da cutar sun ragu a wasu wuraresanadiyar matakan kwarai da ma’aikatan kiwon lafiya suka tsara kuma suna bi sau da kafa
To saidai kuma a wasu sassan ana samun karuwar masu dauke da cutar
Akwai wasu wuraren da cutar ke kara yaduwa
Yace sabili da haka ana bukatar taimakon kasashen waje da kwararrun likitoci da masu aikin kiwon lafiya na sa kai
A kauyuka aka fi bukatar taimako domin nan ne cutar take barna yanzu sabili da rashin isassun ma’aikatan kiwon lafiya
Yadda cutar ke yaduwa yanzu abun damuwa ne musamman a kauyuka, inji Ban Ki-moon
Daraktan Hukumar Kiwon Lafiya ta Duniya Margaret Chan tace kusan mutane 500 ne ake sawa ido a kasar Mali inda tuni bakwai suka rigamu gidan gaskiya
Jakadiya Samantha Power za ta kai ziyara kasashen Guinea da Laberiya da kuam Saliyo
Jakadiyar Amurka a MDD Samantha Power za ta ziyarci wuraren da su ka zama matattarar barkewar cutar Ebola domin ta yiwa sauran kasashen duniya kaimin kara kokarin yakar cutar
Samantha Power za ta ziyarci kasar Guinea da Laberiya da kuma Saliyo
Ta shaidawa manema labarai a jiya Asabar cewa zuwa da kan ta ta ganewa idanun ta halin da ake ciki a kasashen ya fi
Samantha Power za ta ziyarci cibiyoyin tsara dabarun yaki da Ebola, kuma ta gana da jami'an gwamnatocin kasashen, sannan ta hadu da kwararrun likitocin Amurka da kuma sojojin kasar masu yaki da cutar
Kasashen Guinea da Laberiya da Saliyo su na cikin dabaibaiyin matsalar cutar Ebola wadda ta hallaka mutane fiye da dubu 5 daga cikin wadanda aka tabbatar sun kamu da ita su fiye da dubu 10
Hukumar Lafiya Ta Duniya ta ce a gaskiya yawan na iya fin haka saboda iyalai da dama sun yi kokarin yin inyar masu fama da cutar a gidajen su
Haka kuma a jiya Asabar MDD ta tura kayan agajin gaggawa mai nauyin ton daya wato kilogra dubu daya zuwa kasar Mali bayan ta bada labarin mutuwar mutum na farko a kasar sanadiyar cutar Ebola
Wata yarinya 'yar shekaru biyu da haihuwa ce ta mutu ran Jumma'a a kasar ta Mali bayan fitowar su daga kasar Guinea
Hukumar Lafiya ta Duniya ta ce ta bas yarinyar da iyayen ta suka je Mali, saboda haka watakila cutar ta harbi wasu mutane a kasar ta Mali
A halin da ake ciki kuma, gwamnan jahar Illinois Pat Quinn ya bada umarnin daukan matakin sanya duk wanda ya je jahar daga Guinea ko Laberiya ko Saliyo, cikin zaman kullen dole na kwanaki 21a killace
Umarnin ya shafi duk wanda yayi mu'amala kai tsaye da mai cutar Ebola
Wata yarinya 'yar shekaru biyu ce ta fara mutuwa a kasar ta Mali da cutar Ebola
Jami'an kula da lafiya a kasar Mali sun ce wata yarinya 'yar shekaru biyu wadda kwanan nan aka je da ita kasar Ghana, ta mutu sanadiyar cutar Ebola
Yarinyar da ta mutu jiya Jumma'a, ita ce ta farin farkon da aka tabbatar da mutuwar ta sanadiyar Ebola a kasar Mali
Hukumar Lafiya Ta Duniya ta ce yarinyar da iyayen ta sun yi cudanya da mutane da dama a cikin bas din da suka yi balaguron, kuma Hukumar ta yi kashedin cewa mutane da yawa na iya fadawa cikin kasadar kamuwa da cutar
Majiyoyin ofisoshin jakadancin kasashen wajen da ke kasar Mali sun bayyana damuwa game da ko gwamnatin kasar ta Mali na cikin shirin iya tinkarar cutar
Mali dai na cikin kasashen duniya mafiya talauci
Yanzu haka dai barkewar cutar Ebola ta fi yawa a kasashen Yammacin Afirka uku, wato Guinea da Laberiya da kuma Saliyo
Ta hallaka mutane kusan dubu biyar (5,000) daga cikin sama da dubu goman (10,000) da aka san sun kamu da ita
An samu bullar cutar jefi-jefi a Turai da kuma nan Amurka
A jiya Jumma'a Hukumar Lafiya Ta Duniya ta ce ta na shirin samar da dubban daruruwan alluran cutar Ebola nan da zuwa tsakiyar shekarar dubu biyu da goma sha biyar (2015)
A jiya Jumma'a shugabannin kungiyar Tarayyar Turai suka yi sanarwar cewa sun ware dola miliyan dubu daya da miliyan dari ishirin da biyar domin taimakawa a yakin da ake yi da matsalar Ebola a yankin Yammacin Afirka
A wani nlabarin kuma, ma'aikatan jinyar Amurka biyu da suka kamu da cutar Ebola lokacin da suka kula da wani dan kasar Laberiya mai cutar a Dallas, jahar Texas, sun warke, yanzu ba sa dauke da kwayar cutar
A halin da ake ciki kuma wani ba'amurken da ya kamu da cutar Ebola ya sa an dauki sabbin matakan sa mutane zaman kulle a killace a cikin New York da kewaye
Craig Spencer wanda kwanan nan ya koma New York daga kasar Guinea inda yayi jinyar masu cutar Ebola, shi ma a ranar Alhamis aka tabbatar da cewa ya kamu da cutar
Gwamnan Jahar New York Andrew Cuomo da na jahar New Jersey Chris Christie sun fada a jiya Jumma'a cewa duk wanda zai shiga jahohin su bayan yayi cudanya da masu cutar Ebola a Yammacin Afirka, zai yi kwanaki 21 cikin zaman kullen dole a killace
Tuni dai har an sanya wata mata cikin wannan hali na kullen kwanaki 21 na dole a killace daga saukar ta jiya Jumma'a a babban filin jiragen saman Liberty na Newark a jahar New Jersey
A cikin jawabin shi na sati-sati ga 'yan kasa,shugaba Barack Obama ya yiwa Amurkawa kaimi da kiran cewa su yi aiki da sani na ilimin kimiyya game da yaki da cutar Ebola
Ya ce kamata yayi mu bi yadda kimiyya ta zo ma na da bayani, amma kar mu bari tsoro ya kama mu
Najeriya tayi nasarar rabuwa da cutar Ebola inji hukumar kiwon lafiya ta duniya
Yau ce ranar da hukumar kiwon lafiya ta duniya ta fadi cewa kasar Najeriya ta rabu da cutar Ebola
Halliru Alhassan, ministan kiwon lafiya, ya nuna farin cikin sa akan nasarar da aka samu wajen yakar cutar Ebola da kuma mika godiya ga al’ummar kasar Najeriya da suka bada hadin kai, da jami’an kiwon lafiya, da ‘yan jarida da kuma gwamnatin shugaba Jonathan wajen yakar cutar
Da yake bayani a wata hira da muryar Amurka, Dr
Halliru yace babbar hanyar da aka bi wajen dakile bazuwar cutar itace samun shugabancin mai kyau daga Goodluck Jonathan, amma yayi gargadin cewa har yanzu akwai barazanar cutar muddin mutum daya na dauke da cutar a duniya, za ta iya bazuwa
Don haka yayi kira da a cigaba da kiyaye duk Matakan hana yaduwar cutar
Halliru kuma ya fadi cewa Najeriya ta bada gudunmuwar kudi ga kasashen da ke fama da cutar yanzu haka kuma tana horar da jami’an kiwon lafiya don taimakawa a kasashen
Tsohon shugaban kasar Cuba, Fidel Castro ya ce cikin farin ciki kasar shi za ta hada kai da Amurka su yaki cutar Ebola a Yammacin Afirka
Tsohon shugaban kasar Cuba, Fidel Castro ya ce cikin farin ciki kasar shi za ta hada kai da Amurka su yaki cutar Ebola a Yammacin Afirka
Tsohon shugaban kasar na Cuba mai shekaru 88 ya ce hadin kai ne domin zaman lafiya da kwanciyar hankali a duniya, ba wai wani kokari ne na neman warware matsalolin dake tsakanin Amurka da Cuba ba
Fidel Castro ya ce cikin farin ciki za su hada kai da ma'aikatan Amurka a cikin wannan aiki, ya ce ba don neman zaman lafiya tsakanin kasashen biyu ba wadanda suka dade su na gaba da juna, ya ce amma duk abun da ya faru ko zai faru, saboda zaman lafiya ne da kwanciyar hankali a duniya, wanda ya ce wani buri wanda ake iya cimma wanda kuma ya kamata a yi kokarin cimma
Sakataren harakokin wajen Amurka John Kerry ya yabawa kasar Cuba saboda gagarumin matakin da ta dauka na taimakawa kasashe masu fama da Ebola, ya ce kasar Cuba mai yawan jama'a miliyan 11 kawai, amma har ta tura kwararrun likitoci 165, kuma ta na shirin kara tura wasu kusan 300 zuwa kasashen Yammacin Afirka da suka fi jin jiki saboda cutar ta Ebola
Tarihi ya nuna cewa Cuba ta saba tura likitocin ta su kai daukin gagawa a ko'ina a duniya
Tun zamanin juyin juya halin shekarar 1959 wanda ya kai Fidel Castro ga mulki, Cuba ta ke tura rundunonin likitocin ta wuraren da bala'o'i ke fadawa a fadin duniya
Hukumar lafiya ta duniya ta ce cutar Ebola ta kashe mutane fiye da 4,500 a yammacin Afirka
Kuma kwararrun likitoci sun yi hasashen cewa kafin karshen shekara karin wasu dubban mutanen na iya mutuwa sanadiyar cutar
Shugaban kungiyar agaji ta kasa da kasa ta Ingilan, Dr
Mark Goldring, ne yayi wannan kira tareda yin gargadi kan illar rashin kara daukan matakai kan cutar
Kungiyar agaji ta kasa da kasa da ake kira Oxfam tana kira ga ministocin harkokin waje na tarayyar turai su kara bada gudumawa a domin yaki da cutar Ebola,cutar da Oxfam tace tana iya zama mummunar bala’in da zata addabi jama’a a wannan zamani
Shugaban kungiyar bada agaji ta kasar Ingila Mark Goldring, yayi kira da a tura Karin sojoji da kudi da jami’an kiwon lafiya zuwa kasashen saliyo da Guinea da Laberiya, kasashen da cutar tafi barna
Goldring yace kasashen da suka kasa bada tallafi domin yaki d a cutar Ebola, suna kasar taimakawa hasarar rayuka
Hukumar kiwon lafiya ta duniya tace fiyeda mutane dubu hudu da dari biyar ne cutar ta kashe a yammacin Afirka
Kawararru a fannin kiwon lafiya suna hasashen cewa Karin wasu dubban mutane ne zasu mutu saboda cutar kamin karshen wannan shekara
Kungiyar Lafiya ta duniya tace ya zuwa yanzu cutar Ebola ta kashe mutane dubu hudu da dari biyar da hamsin da biyar
Kungiyar Lafiya ta duniya tace ya zuwa yanzu cutar Ebola ta kashe mutane dubu hudu da dari biyar da hamsin da biyar, kuma an tabbatar cewa kusan mutane dubu tara da maitan ne suka kamu da cutar
Sabon kiyasin da aka gabatar yau Juma'a ya nuna cewa in baicin mutum tara dukkan mutane da cutar ta kashe, ta kashe su ne akasashen Guinea da Liberia da kuma Saliyo
Tunda farko kungiyar Lafiya ta duniya ta ayyana kasar Senegal a zaman kasar da bata fama da bular anobar cutar, kwanaki arba'in da biyu bayan da jami'an kasar suka bada rahoto mutum guda daya kamu da cutar wanda yayi bulaguro zuwa kasar Guinea
Yau Juma'a ne kuma shugaba Barack Obama na Amirka ya nada Ron Klain a zaman jami'in da zai lura da yunkurin da Amirka take yi na yaki da wannan cuta
Kafofin yada labaran kasar Laberiya sun ce ministar sufurin kasar ta dauki matakin killace kan ta bayan rahoton cewa direban ta ya mutu sanadiyar cutar Ebola
Kafofin yada labaran kasar Laberiya sun ce ministar sufurin kasar ta dauki matakin killace kan ta bayan rahoton cewa direban ta ya mutu sanadiyar cutar Ebola
Rahotanni sun ce ministar mai suna Angela Cassel-Bush ba ta kamu da cutar ba, amma dai don radin kan ta, ta dauki matakin sanya kan ta zaman kulle
Ma'aikatar sufurin kasar ta Laberiya ta ce minista Cassell Bush ba ta sake ganin direban na ta ba tun 3 ga watan oktoba, ranar da yayi aikin shi na karshe
Rahotannin suka ce kwanai 21 da za ta yi a killace sun kama daga wannan rana ta 3 ga watan oktoban
Ita ma babbar likitar gwamnatin kasar Laberiya, Dr
Bernice Dahn, kwanan nan ta fito daga zaman kulle kwanaki 21 bayan da sakatariyar ta ta musutu sanadiyar cutar ta Ebola
A kasar Laberiya an tabbatar da cewa mutane fiye da 4,000 ne suka kamu da cutar Ebola kuma wadanda suka mutu sanadiyar cutar sun wuce 2,300 wadanda su ne alkaluma mafiya yawan da aka samu a wata kasar dake yankin dake fama da barkewar annobar cutar
Jumlatan cutar ta hallaka mutane kimanin 4,450, akasarin su a kasar Laberiya da Guinea da kuma Saliyo
A jiya Talata hukumar Lafiya ta Duniya, WHO/OMS ta yi kashedin cewa nan da zuwa watan Disamba ana iya samun sabbin kamuwa dubu 5 zuwa dubu 10 a kowane mako
Filayen jiragen saman New Jersey, da Washington DC, da Illinois da kuma Georgia su ma za su fara gwajin na Ebola a makon gobe
Babban filin jirgin saman birnin New York ya zama na farko a kasar Amurka da ya fara zafafa matakan gwajin cutar Ebola
Daga yau Asabar babban filin jirgin saman JFK na New York ya fara gwajin matafiyan dake zuwa Amurka daga kasashen yammacin Afirka na Guinea da Laberiya da kuma Saliyo masu fama da bala'in cutar Ebola
Jami'ai za su gwada zafin jikin matafiyan dake shigowa, kuma su yi mu su tambayoyin neman gano wasu alamomi
A mako mai zuwa za a fara irin wannan gwaji a filayen jiragen saman Newark na jahar New Jersey, da Washington, DC, da Chicago a jahar Illinois da kuma Atlanta a jahar Georgia
Daga cikin fasinjojin dake shigowa nan Amurka daga kasashen Afirka masu fama da cutar Ebola, fiye da kashi Casa'in cikin dari na biyowa ne ta wadannan filayen jiragen sama biyar
A jiya Jumma'a Hukumar Lafiya ta Duniya World Health Organization ko Organization Mondiale de la Santé ta ce wadanda cutar ta hallakasun wuce dubu hudu
Hukumar ta ce an samu mutane dubu takwas da da dari hudu dake dauke da cutar a kasashe bakwai, kuma mutane dubu hudu da talatin da uku sun mutu sanadiyar ta
Wakilin Sashen Hausa a NIamey babban birnin kasar Nijer yayi tattaki zuwa Birnin Konni, kan iyakar Najeriya da Nijer ta bangaren Sokoto
Har yanzu jama'a da dama musamman ma masu shigi da fici a kasashen Nijer da Najeriya na ci gaba da bayyana fargabar su kan cutar Ebola da ke barazana a kasashen Yammacin Afrika
Ko da yake gwamnatocin kasashen biyu na ci gaba da kara kaimin daukar matakan kariya a kan iyakoki ta hanyar gwada masu shiga da fita kasashen biyu, kamar yadda za ku ji a cikin rahoton nan da Wakilin Sashen Hausa a birnin Niamey Abdoulaye Mamane Amadou ya aiko
Wakilin na Sashen Hausa Abdoulaye Mamane Amadou yayi tattaki ne zuwa Birnin Konnin tare da tawagar shugaban sashen Hausa na muryar Amurka Leo Keyen wanda ke ziyarar aiki a Nijer yanzu haka, tawagar ta kai ziyara Birnin Konni dake kudu maso yammacin kasar Nijer wanda kuma yayi iyaka da Sokoto ta bangaren Najeriya
Tawagar shugaban Sashen Hausa Leo Keyen ta kai ziyara Birnin Konni ne domin ta ga irin kokarin da hukumomin Najeriya da Nijer ke yi a kan iyakokin su domin yaki ta cutar Ebola
Wata Kungiya mai goyon bayan Shugaban Nijeriya ta shirya abin da ta kira addu'ar neman Allah ya kawo zaman lafiya a arewa maso gabashin Nijeriya
Wata kungiyar goyon bayan Shugaba Goodluck Jonathan na Nijeriya mai Suna “Transformation Ambassadors of Nigeria (TAN) a Turance, ta shirya wani taron addu’ar Allah ya kawo zaman lafiya a arewa maso gabashin Nigeria a garin Gombe
Shugabannin addinai da na al’umma sun yi ta addu’o’in da bayyana fatan Allah ya maido da zaman lafiya a arewa maso gabashin Nijeria
A jawabinsa, Gwamnan jihar Gombe, Alhaji Ibrahim Dankwambo ya bayyana taron da cewa ba gwamnati ce ta shirya ba, wata kungiya ce mai zaman kanta, wadda ta kunshi mutane daga jam’iyyu daban daban, ta shirya taron don addu’ar Allah ya kawo zaman lafiya a arewa maso gabashin Nijeriya
Saidai kuma wani mai suna Alhaji Garba Tela y ace taro ne na siyasa, inda mutane daga jihohi shida su ka taru suna ta tallata sunan Shugaba Jonathan
Ita kuma Kwamishiniyar mata Hajiya Saadatu Mustapha ta ce kowa na da damar bayyana ra’ayinsa a tsarin dimokaradiyya
Cutar Ebola ta kar kasu kashi da ban da ban
Aliyu Moh’d Mai-goro na Asibitin Mal
Aminu Kano yayi magana da wakiliyar Dandalin VOA, Baraka Bashir akan tarihin asalin cutar Ebola
Ya kuma yi bayanin karkasuwar cutar gida hudu
Daya daga cikin kilitocin da suka sadakar da kansu domin yakar cutar ebola a kasar Saliyo cutar ta dauki ranta
Cutar Ebola ta kashe wata likita ta hudu a kasar Saliyo cikin likitocin da suka bada karfi sosai wajen yaki da cutar
Olivetter Buck shugabar asibitin Lumley dake birnin Freetown ta rasu ne jiya Lahadi kwanaki biyar kacal bayanda aka same ta dauke da kwayar cutar
Jikinta ya yi tsanani ainun yadda ba a iya daukarta zuwa kasar Jamus domin yi mata jinya ba
Babban jami’in aikin jinya na kasar Saliyo Brima Kargbo ya shaidawa kamfanin dillancin labaran kasar Faransa cewa, ma’aikatar lafiyar tayi matukar bakincikin sake rasa daya daga cikin wadanda suka bada kai kwarai wajen yaki da cutar Ebola
A makwabciya Liberia, shugaba Ellen Johnson Sirleaf ta kori manyan jami’an jinya goma bayanda suka yi biris da umarnin da aka basu na komawa kasar domin su taimaka wajen yakar barkewar cutar Ebola,
Wata sanarwar gwamnati tace jami’an guda goma sun nuna halin ko in kula da bala’in da kasar ke ciki
Kasashen Liberia da Saliyo da kuma Guinea ne barkewar cutar Ebolan tafi shafa, wadda kashe sama da mutane dubu biyu da dari biyar
Takaddamar dacewar takaita hutun makarantun firamare da sakandare sabili da cutar ebola na jawo muhawara yayin da ra'ayin likitocin Najeriya shi ne tsawaita hutun shi ya fi a'ala
Cudanyar yara a cikin aji yasa tun farko ministan ilimi Ibrahim Shekarau ya daga ranar komawar yara makaranta zuwa watan gobe
Amma kuma daga bisani ya rage zuwa 22 ga wannan watan sabili da nasarar da kasar ta samu na fatattakar cutar ebola daga kasar
Sani Tahir yana cikin iyayen yara da suka goyi bayan tsawaita hutun
Yace yaya suke tsammani zasu kare 'ya'yansu idan an barsu a makaranta
Akwai rigakafin cutar shan inna da wasu amma me yasa ba'a samu ta ebola ba
Tun da sun ce suna bincike sai iyaye su tsaya su gani idan an kai wani lokaci babu wani abu to ana iya cewa yara su koma makaranta
Shi yana ganin cutar tana kara yaduwa
An fara tun daga shida yau kasar na wurin goma sha
Dan majalisar tarayya Abdulrazak Zaki yace tabbas majalisa zata duba batun hutun yaran da zara ta dawo zama makon gobe
Yace alamura na nan birjik a gaban majalisar
Da sun dawo zasu fada kansu
Akwai maganar komawar 'yan makaranta bakin karatu sabili da bala'in ebola
Tsakanin ashirin ga wannan watan da sha uku na watan gobe duk banbancin 'yan makonni ne
Allah dai ya sa an kawo karshen cutar
Ba zata wuce inda ta tsaya a Legas da Fatakwal ba
Likitan asibitin gwamnatin tarayya dake Birnin Kudu jihar Jigawa Dr
Shamsudeen Sani yace maganar gaskiya ita ce kasar ba zata iya buga kirji tace ta shawo kan cutar ba iyaka dai bata kai tsananin yadda ake tsammani ba
Ma'aikatar ilimi da ta kiwon lafiya ya kamata su hada hannu su tabbatar suna yin abu daya
Gwamnatin jihar Filato ta dauki kwararan matakai domin kare jama'arta daga kamuwa da muguwar cutar nan ta ebola
Tun lokacin da cutar ebola ta bullo kai a Najeriya gwamnatin jihar Filato ta dukufa wajen wayar wa al'ummarta kai dangane da cutar
Ta wayar dasu akan yadda ake kamuwa da cutar da kuma abun da zasu yi su kauce kamuwa da ita
Kwamishanan kiwon lafiya na jihar Dr Pam Dakwar yace ma'aikatarsa ta horas da ma'aikata wajen dari uku domin shirin ko ta kwana wadanda zasu taimaka wajen bada bayanai da kulawa da wadanda watakila zasu kamu da cutar
Gwamnatin jihar ta bada nera miliyan casa'in da biyar domin sayen kayan aiki da tanada wuraren da za'a kula da mutane
Shugaban karamar hukumar Mangu yace zasu bada goyon baya da hadin kan malaman addini da sarakunan gargajiya wajen wayarwa jama'a kai akan illar cutar
A firar da wakiliyar Muryar Amurka tayi akan cutar ebola da karamin ministan kiwon lafiyar kasar Najeriya, ya shaida mata cewa kawo yanzu mutane 19 ne kawai suka kamu da cutar a duk fadin kasar
Mutanen 19 da suka harbu da cutar, 15 daga birnin Legas suka kamu kana hudu suka kamu a Fatakwal dake jihar Rivers
Cikin adadin wadanda suka harbu da cutar mutane 9 sun samu sauki har ma an sallamesu daga asibiti
Mutane 7 sun rasu yayin da ake kula da guda uku
Akan kirar da Amurka tayi na cewa Najeriya ta taimakawa kasashen yammacin Afirka dake mugun fama da cutar ministan yace sun taimaka da kudi dalar Amurka miliyan uku da rabi zuwa kasar Liberia da horaswa da ma'aikata domin karfafawa wajen bada magani
Yace har yanzu a shirye suke su kara bada taimako bisa ga nasarorin da suka samu na kawar da cutar daga Najeriya
Dangane da shawarar da hukumar kiwon lafiya ta duniya ta bayar cewa a yi anfani da jinin wadanda suka warke wajen kula da wadanda suka kamu da cutar sai ministan yace suna nan suna dubawa
Ya kara da cewa jinin wanda ya warke za'a tace a duba irin sojojin da yake jikinsa kana a ba wadanda suke dauke da cutar
Masana a kasar suna aiki akan wannan shirin
Suna bincike domin a kaucewa kowace illa nan gaba
Akan kudi kalilan da suka baiwa Liberia ministan yace sun yi adalci domin ba su kadai cutar ta shafa ba
Cuta ce da ta shafi duniya gaba daya don haka wasu kasashen su tashi su taimaka
Ministan yace a shirye suke su je kasashen su yi taimako bisa ga abun da suka sanin yanzu
Suna kuma iya horas da ma'aikatan kasashen da suke makwaftaka dasu domin su yi aiki yadda ya kamata
Ga cikakken firar da Medina Dauda tayi
Halliru Alhasan ya yiwa Muryar Amurka bayani bayan wani taron manema labarai akan cutar Ebola
Hukumomin kiwon lafiyar kasar Najeriya sun kira wani taron manema labarai domin yin bayanai akan cutar Ebola da kuma inda aka kwana game da irin kokarin da suke yi na ganin cutar ba ta yadu a kasar ba
Bayan taron manema labaran, daya daga cikin wakilan Sashen Hausa a birnin Abuja, Madina Dauda ta zauna da ministan lafiyar kasar Najeriya Dakta Halliru Alhassan sun tattauna kan batutuwa da dama masu nasaba da cutar Ebola
Madina Dauda ta yi mi shi tambayoyi akan ainahin cutar Ebola, ta kuma yi mi shi maganar komawar dalibai karatu a makarantun firamare da na sakandare na gwamnati da masu zaman kan su, sannan kuma ta bukaci ministan yayi bayanin dalilin su na tura wata tawaga kasar Saudiyya a daidai lokacin da aka fara jigilar maniyattan aikin Hajjin bana
Ga Madina Dauda da Ministan lafiyar Najeriya Dakta Halliru Alhasan kamar yadda suka tattauna:
Yayinda 'yan kungiyar Boko Haram ke cin karensu ba babbaka suna haddasa kashe-kashe, kone gidajen mutane tare da raba mutane da muhallansu a jihohin Adamawa, Borno da Yobe kungiyar nakasassun jihar Bauchi ta dukufa akan addu'o'in neman zaman lafiya
Malam Abdullahi Jibril shugaban hadaddiyar kungiyar nakasassu kuma sarkin makafin jihar Bauchi shi ya jagoranci addu'ar
Yayi bayani akan makasudin taron addu'ar
Na farko sun yi taron addu'ar ne saboda neman zaman lafiya domin Najeriya ta zauna lafiya
Irin asarar rayukan da ake yi yasa suka koma ga Allah domin Ya sa a zauna lafiya
Tashin hankalin ya wuce duk yadda ake tsammani
Yace tashin hankalin bai bar musulmi ba ko kiristoci duk ana kashesu
Wasu mahalarta taron sun kara bayani
Alhassan Tata Muhammed sarkin guragun Ningi kuma sakataren majalisar sarakunan nakasassun jihar Bauchi yace sun yi taron domin gabatar da addu'a wa kasa da jihar Bauchi da fatan zaman lafiya domin Allah ya kawar da fitintinun dake addabar arewa maso gabas
Garba Ibrahim galadiman makafin Bauchi yace taron addu'ar yayi armashi fiye da yadda ake tsammani
Sun roki Allah ya yaye ma kasar duk fitinun dake damun kasar
Hukumomi a Saliyo sun umurci mutane su dakata a gidajensu na tsawon kwanaki uku a wannan watan
Hukumomi a Saliyo sun umurci mutane su dakata a gidajensu na tsawon kwanaki uku a wannan watan, a matsayin wani bangare na kokarin hana yaduwar cutar Ebola, wadda ta kashe mutane akalla 2,000 a yammacin Afirka
Mai magana da yawun gwamnatin ya fadi jiya Asabar cewa ba za' a bar mutane su fice daga gidajensu ba, daga daren ranar 18 ga wata zuwa ranar 21 ga wata
Kungiyar jinkai ta likitoci - Doctors Without Borders - ta yi tir da wannan matakin da cewa zai iya sa mutane su boye bayyana cewa su na dauke da cutar
Dangane da rade-radin da ake yi cewa cutar Ebola, ta bulla a jihar Kaduna, batun baida alamar kanshin gaskiya, ko kadan
Dangane da rade-radin da ake yi cewa cutar Ebola, ta bulla a jihar Kaduna, batun baida alamar kanshin gaskiya, ko kadan
Ko da yake batun ya cike yanar gizo [wato internet] inda masu yada jita-jita ke cin karansu babu babbaka wajen yada wannan labarin na karya, kamar yanda aka yada batun sha da wankarn gishiri
Wakilin muryar Amurka, Nasiru Yakubu, Birnin Yero, yace hukumomin jihar kaduna, sun tauki matakan wayarwa da jama’a kai a game da wannan cutar, domin tabbatar da kariya ga jama’a
Ya kara da cewa duk da wannan kokarin da gwamnatin jihar Kaduna ta keyi, karyar kanzon kurege na neman shafe kokarin da take yi
Ana daukan matakan da suka kamata wajen ganin cewa cutar ebola da ta kunno kai a Fatakwal bata bazu ba
Idan ba'a yi hakan ba lamarin ka iya jawo mummunar illa ga rayuwar jama'a da ma tattalin arziki
Dr Haliru Alhassan karamin ministan kiwon lafiya a Najeriya ya bayyana ire-iren nasarorin da suka samu wurin dakile cutar ebola
Yace sun samu nasara gagaruma wajen tsayar da cutar inda ta fito a Legas da kuma rashin bazuwa koina cikin kasar
Kamar yadda aka sani cutar ta shigo ne ta hanyar bakon amana da ya shigo amma ya ci amanar kasar domin yasan yana dauke da cutar
Kafin bullar cutar kasar bata da wani shirin yadda za'a tunkareta
Nasarar da suka samu a Legas da Enugu zata taimakesu su yi yaki da Fatakwal domin su hanata yaduwa
Ministan ya kara da cewa akwai wasu matakai da suke dauka domin gano wadanda suke dauke da cutar
Akwai hanyoyin da suke bi wadanda ba zai so ya bayyana ba amma suna nan suna dubawa kuma duk wanda yake dauke da cutar zasu wareshi
Ko yana gidansa ko ya je wani wuri duk zasu gane
Sun daki matakan da zasu tabbatar cewa irin abun da ya faru bai sake faruwa ba
Kawo yanzu ma'aikatar kiwon lafiyar kasar tana samun tallafi akan cutar ebola daga kasashen ketare
Kungiyar lafiya ta duniya da kungyar bincike ta Amurka da makamantansu duk sun kawo taimako da manya-manyan masana wadanda sun yi aiki da masu dauke da cutar sun kuma warkar dasu
Akwai maganin da aka samu amma na gwaji ne ba'a kai lokacin da aka gwadasu ga mutane ba
Sun yi anfani da kwararru su bada maganin ta yadda ba zai yiwa mutane illa ba
Kimanin ma'aikatan kiwon lafiya ashirin ne cutar ta kashe a kasar Saliyo inda ma ma'aikatan kiwon lafiyan suka shiga yajin aiki domin rashin biyansu alawus nasu
Ita kuwa kasar Liberia ta dage takunkumin killacewa da ta sanyawa wata anuguwa ta karamin karfi a kokarin hana yaduwar cutar
• Kada kayi cudanya da wanda ya nuna alamar cutar, da ya hada da zazzabi mai tsanani, ko jan ido, ko amai ko kuma ciwon ciki
• Ka wanke hanunka da sabulu a kai-akai musamman karkashin farcenka, idan kuma babu sabulu sai ka rika amfani da ruwan wanke hannu
• Kayi amfani da gulob lokacin da kake kula da wadanda ke dauke da cutar Ebola
• Ka dafa nama sosai, ka kuma guji cin naman daji
• Ka sa rigar kariya da safar hannu duk lokacin da ake taba dabbobi
• Kada ka taba wanda ya mutu da cutar Ebola
• In kunne yaji gaggan jiki ya tsira
* Sako daga cibiyar yaki da cutuka ta kasa da kasa
Yayin da Najeriya ke samun yabo daga kasashen duniya akan hobbasan da tayi na ganin ta dakile yaduwar cutar ebola sai gashi a karon farko wani likita ya rasu amma ba a Legas ba inda cutar ta fara, a jihar Rivers sanadiyar cutar ta ebola
Ministankiwon lafiya na tarayyar Najeriya yace sun samu rahoton dake cewa ana zargin wasu da kamuwa da cutar a jihar Rivers
Mutanen suna cikin wadanda suka tarbi Mr Sawyer ma'aikacin ECOWAS wanda ya shigo da cutar a Najeriya daga kasarsa ta asali Liberia
Mutanen sun yi cudanya da Mr Sawyer
Sun daukeshi sun kaishi asibiti da ma wasu wurare kafin ya mutu a asibiti
Mutumin da ya kai cutar Fatakwal ma'aikacin ECOWAS ne kuma yana cikin wadanda ma'aikatar kiwon lafiya ta sama ido kafin ya sulale zuwa Fatakwal ya samu wani likita amininsa ya kula dashi
Da farko an dauka likitan ya mutu ne sanadiyar hawan jini sai da matarsa ta soma amai da zawo da zafin jiki fiye da kima
Ita ce ta fada cewa maigidanta yayi hulda da abokinsa dake dauke da cutar
Bayan an lura ma'aikacin ECOWAS din baya nan an shiga nemansa
Daga baya suka kai koke ga hukumar da ta daukeshi aiki kana ta bayar dashi yanzu suna kula dashi
Amma sun samu tabbacin cewa likitan da ya rasu a Fatakwal ya rasu ne sanadiyar cutar ebola ba hawan jini ba
Shi kuma ma'aikacin ECOWAS yana da alamun yayi cutar ya warke
Matar likitan da ya rasu da danta an killacesu ana basu magani tare da cigaba da sauran bincike
Babu yadda za'a tsare mutumin da bai nuna alamun kamuwa da cutar ba
Yin hakan tamkar tauye masa hakinsa ne
Shi mutumin dake aiki a ECOWAS babban mutum ne kuma ba mahaukaci ba ne
Yasan abun dake faruwa domin haka bashi da hujjar zuwa Fatakwal a lokacin da yayi
Mutum mai zurfin tunane yakamata ya tsaya gidansa
Duk da gina asibitoci da gwamnati keyi da wuya a samu isassun magunguna da kayan aiki musamman a yankin karkara
Sanarwar dakatar da yajin aikin daga wannan makon bai sa aiki ya kankama ba a wasu asibitoci da dama na kasar
Lamarin ba zai rasa nasaba da zuwa asibiti ba rashin biyan bukata ba inda sanadiyar yajin aikin mutane da dama suka rasa rayukansu
Lawal Musa Tahir likitan yara a babban asibitin tarayya yace gaskiya ba zai iya sanin abubuwan da suka faru lokacin da basa bakin aiki
Kuma lokacin da suka dawo babu wani abu dake faruwa a asibitocin
Da yawa daga cikin marasa lafiya basu zo asibiti ba
Wurare da yawa babu marasa lafiya musamman bangaren kwanciya
Bai kamata abar matsalolin da suka haddasa yajin aikin su kai inda suka kai ba
Yajin aikin da likitocin suka janye sun mika bukatu ne kusan ashirin da hudu cikinsu har da tabbatar da nada likitoci kawai a matsayin manyan daraktocin asibiti, karin hasafi da ingancin kayan aiki
Junaidu Muhammed ya bugi jaki da taiki kan yajin aikin da aka janye
Yace shi bai goyi bayan yajin aikin ba kamar yadda bai goyi bayan iskancin da ASUU, wato kungiyar malan jami'o'i, ta keyi ba kullum
Sai su shiga yajin aiki su bar yara wata da watanni ko shekaru ba karatu
Amma kuma mai hankali ba zai wayi gari ba yace ya kori likitoci 16,000 rana daya
Da wanda ya gama shekaru biyu da suka wuce da wanda ya gama shekaru talatin wai a ce duk an koresu aiki bai nuna hankali ba
Yace shi wannan matakin bai dameshi ba domin shi yana da halin da zai iya kai 'ya'yansa ko iyalansa inda ake biya a yi
Dama can yadda ake aikin likitanci mutane masu mutunci ake dauka ba domin neman kudi ba ko neman suna ba
Kawo yanzu dai gwamnati bata sanarda dauke matakin korar likitocin dubu goma sha shida ba
Amma mai magana da yawun gwamnati yace likitocin su jira matakin gaba yayin da masu hannu da shuni ke rugawa kasashen turai ko Indiya domin neman maganin ciwon kai
Akasarin 'yan Najeriya sun dogara ne da asibitocin gwamnati idan kuma sun fantsama yajin aiki saidai su koma gida su zubawa sarautar Allah ido
Ministan ilimin Najeriya Malam Ibrahim Shakarau ya karanta bayanin tsawaita hutun makarantun firamare da sakandare da makonni shida a duk fadin kasar domin a haras da malamai akan yadda zasu binciki yaran makarantunsu su gano masu dauke da kwayar cutar ebola
Ministan yace matakin ya shafi makarantun gwamnati da wadanda ke zaman kansu
Tsawaita hutun zai bada damar horas da malamai da samar da naurorin auna jini domin duba yaran cikin matakan yakin
Ministan yace idan aka bari cutar ebola ta bulla a kowace makaranta domin inda aka tara yara dubbai zai zama da hadari
Idan sun koma gidajensu Allah kadai ya san irin barnar da za'a haifar
Kafin yara su koma makaranta ranar 13 ga watan Oktoba kowace makaranta firamare ko sakandare za'a dauki malamai guda biyu ma'aikatan asibiti su basu bita
Tun daga bakin kofar makaranta za'a dauki matakan bincike
Akwai wata naura idan mutum ya zo kusa za'a iya auna zafin jikinsa
Idan zafin jikin mutum yayi nisan da ya wuce misali za'a killaceshi tun daga bakin kofa a je a yi cikakken bincike a asibiti
Dangane da yadda matakin zai yi tasiri a makarantun islamiya, wato tsangaya, da kuma abun da malaman makarantun keyi domin dakile yaduwar cutar ta ebola, Shaikh Abdulahi Bala Lau yayi bayani
Yace suna tattaunawa da kwararrun likitoci wadanda suka san ciwon da illarsa
Kwanan nan kungiyoyin likitoci musulmai suka tuntubeshi akan cutar
Amma duk wani matakin da gwamnati ta dauka zasu bada hadin kai domin ba umurni ba ne da ya sabawa Allah ko manzonsa
Umurni ne da zai taimakawa lafiyarsu da kiwon lafiyarsu
Zasu yi duk abun da zai taimakawa makarantunsu domin a kare yara da al'umma daga fadawa cikin muguwar cutar
Shaikh Bala Lau ya kara da cewa yadda gwamnati ta dauki matakan hana yaduwar cutar ebola yakamata ta dauki matakan kawo karshen kashe-kashen dubban mutane da a keyi
Ganin yadda jihar Borno ke makwaftaka da kasashen Afirka uku yasa uwargidan gwamnan Borno ya sa Hajiya Nana Kashim Shettima ta shirya taron fadakar da kawunan jama'a akan cutar ebola
Manufar taron shi ne kare yaduwar cutar a kasar musamman a jihar Borno mai fama da rikicin Boko Haram
Gidauniyar uwargidan gwamnan ta gayyato kungiyoyi masu zaman kansu ne har su arba'in da takwas tare da kwararun likitoci domin su fadakar da al'umma kan illar cutar ebola da kuma hanyoyin da za'a bi domin kaucewa kamuwa da cutar
Alhaji Zanna Mustapha mataimakin gwamnan shi ya bude taron
Ya kuma jawo hankulan mutane akan cutar da yace su basu santa ba cuta ce da ta samo asali daga cin namun daji
Idan ba'a ci namun daji ba ba'a kuma yi muamala da wanda ya kamu da ita ba to an tsira
Likita Fatima Jamil tace kada jama'a su tsorata da cutar
Hasken rana ma na kashe kwayar cutar
Anfani da sabulu ko toka duk suna kashe kwayoyin
Duk lokacin da aka yi anfani da wasu abubuwa a yi kokari a wanke hannaye
A gujewa gaisawa da mutane barkatai da cin naman birai ko kuma na jemaje
Ta hanyar jini da yawu da maniyi da gumi ko kuma ruwan da ya fito a jikin mutum duk hanyoyi ne na iya kamuwa da cutar
Alhaji Muhammed Bello shugaban gidauniyar uwargidan gwamnan yace ita ce tace maza cikin gaggawa a fadakar da mutane akan cutar tunda suna da likitoci wadanda kuma zasu kula da mutane kayauta
Sheikh Murtala Abdulfatahi yayi bayani akan yaduwar cututtuka inda yace a musulunci lafiya ita ce komi
Idan babu ita ba abun da za'a iya yi
Babban abun da mutun zai yi shi ne ya nemi lafiya dalili kenan tsafta da lafiya suke kafada da kafada
Ga karin bayani daga Haruna Dauda Biu
Majalisar zartaswa karkashin shugabancin shugaban kasa Jonathan ta karbi rahoton kwamitin yaki da cutar shan inna
Kwamitin an kafashi ne da nufin cewa kasar Najeriya ta shiga jerin kasashen duniya da zasu yaki cutar shan inna kuma su kawar da itadaga kasashensu
Bayan an saurari rahoton da yin nazari akai gwamnatin kasar tayi na'am dashi cewa an samu gagarumar nasara saboda daga mutane 43 dake dauke da cutar da suka fito daga jihohi tara bara, yanzu shida kawai suka rage daga jihohi biyu
Jihohin biyu su ne Kano da Yobe
Ana zaton kafin karshen shekara za'a gama da cutar baki daya
Haliru Alhassan wanda ya jagoranci kwamitin yayi karin haske
Yace ba gwamnatin Najeriya ba kawai har da majalisar dinkin duniya da kasashe masu hulda da Najeriya sun yaba da rawar da kasar ke takawa wajen kawar da cutar
Kawo yanzu an samu jihohi a arewa da basu da cutar cikin shekaru ukun da suka gabata
Idan an dore haka zuwa karshen shekara z'a kawar da cutar
Dangane da cewa ana yawan yiwa yara allurar lamarin da wasu ke ganin akwai wata manufa sai ministan yace ba haka ba ne
Ita cutar shan inna kashi uku ce
Shi ma maganin yana da sinadari kashi uku
Idan an ba yaro maganin to ko cutar ta kamashi bayan ya girma jikinsa zai kasheta kuma ba zata yi masa la'ani ba
Akwai wata allurar da mace na iya karba lokacin da take da juna biyu
Wannan allurar zata yiwa dan da ta haifa kariya na wata shida zuwa tara da haihuwa kafin ta daina aiki
Sai dai ba'a san lokacin da zata daina aiki ba
Cikin wannan lokacin ko an yiwa yaron allurar rigakafi ba zata yi masa aiki ba
Dalili ke nan da yasa a keyin allurar akai-akai
Bata da wata cuta saidai ta bada kariya
Sabanin maganganun da a keyi na cewa cutar ebola cuta ce da idan an kamu da ita ba makawa sai mutuwa amma batun ba haka yake ba domin mutane biyar cikin wadanda suka kamu da cutar sun mike kuma likitoci sun tabbatar basu dauke da kwayar cutar a jikinsu yanzu
Rashin samun wadataccen maganin zima wanda ake cewa shi ne irinsa na farko mai maganin cutar ta ebola shi ma bai zame wani baban barazana ba
Farfasa Abdulsalam Nasidi daya daga cikin shugabannin yaki da cutar ta ebola yayi bayani akan abun da suka yi wajen warkar da mutanen
Yace idan mutum ya kamu da cutar aka kuma kawoshi da gaggawa, idan an bashi maganin da ya kamata da yaddar Allah zai tsira da ransa
Idan an yi jinkiri ba'a kawo wanda ya kamu da cutar asibiti ba su ne suke tsira da kyar ko su mutu
Dr Nasidi yace ba wai lallai duk wanda ya kamu da cutar zai mutu ba
Idan ba'a bada magani ba da sauri nan ne ake samun mace-mace da dama
Matakin farko shi ne a bada maganin zima domin ya hana kwayoyin yaduwa a jikin mutum
Dangane da wadanda suke kwance yanzu yace babu wanda zai ce zasu rayu ko ba zasu rayu ba
Allah ne kadai ya san wannan
Gwamnatin Amurka tace ta yaba da kokarin gwamnatin tarayya game da yakin da ta keyi da cutar ebola
Tace suna aiki kafada da kafada da hukumar kiwon lafiya ta duniya da kuma kasashen da cutar ta addaba
Haka kuma hukumar tantance ingancin magunguna ta kasa da kasa dake da ofis a Najeriya tace Najeriya ta taka rawar gani wajen yaki da cutar
Shugaban hukumar yace zasu cigaba da aiki da Najeriya wajen yaki da cututukan nan dake yaduwa cikin bani Adama
Bello ya kira al'amarin shan ruwan gishiri Jahilci da rashin sani
Jami’an kiwon lafiya na kara fadakar wa al’umma da kai a kan batun barkewar muguwar cutar Ebola da ta addabi kasashen yammacin Afrika, cutar da yanzu haka tayi sanadiyar mutuwar mutane 4 a Najeriya
A wata hira da Aliyu Mustapha ma’aikacin muryar Amurka yayi da Dr
Bello Abdulkadir Zaria, likitan ya yi kira da a kara wayar ma al’umma da kai akan wannan cutar, kamar yadda ake kamuwa da ita, alamomin cutar, kariya, maganin ta idana akwai da kuma hanyar dakile yaduwar cutar, don ba jami’an kiwon lafiya ne kawai zasu iya yakar cutar ba sai dai da hadin kan al’umma baki daya
Ya kuma kara bada haske akan alamomin cutar wanda suka hada da masassar mai zafi, ciwon kai, amai, gudawa da aman jini in cutar tayi tsanani
A makon da ya gabata wasu sun nemi hanyar gargajiya wajen tunkarar wannan cutar, inda aka yada jita-jitar cewa, shan ruwan gishiri da wanka da shi na kariya daga cutar, wanda hakan ya janyo illa sosai ga wasu
Bello ya kira al’amarin “Jahilci da Rashin Fahimta” don ba masana a fannin kiwon lafiya bane suka bada sanarwar
Daga karshe likitan ya kara da cewa, yayi imani bin dabi’un tsapta masu kyau kamar wanke hannu, rufe baki in za a yi attishawa da kula da jiki zasu kare mutum daga kamuwa da cutar
Bincike ya nuna cewa mutane 70 ne suka yi chudanya da bakon da ya shigo da cutar
Jami’an kiwon lafiya a Najeriya, na kokarin fadakar da kan al’umma akan barkewar cutar Ebola, wadda tayi sanadiyar mutuwar mutane fiye da 900 a kasashen yammacin Afrika
An sami labarin cewa mutane 7 ne suka kamu da cutar a Najeriya
Biyu daga cikin su sun mutu, wanda ya fara mutuwar dai dan kasar Laberiya ne wanda asali shi ne ya shigo da cutar Najeriya da kuma wata ma’aikaciyar asibiti wadda ta yi jinyar sa a wani asibiti da ke birnin Ikko
Sauran mutane biyar din kuma an killacesu a wuri na musamman don kula da su
A hirar da ma’aikacin muryar Amurka Aliyu Mustapha yayi da karamin Ministan kiwon lafiya, Dr
Halliru Al-Hassan, ya fadi cewa an shinfida matakai akan ganin marasa lafiyar, musamman malaman asibiti
Matakan sun hada da sanya safar hanu, rufe hanci da baki da kuma yin kafa-kaffa da duk wani abu dake fitowa daga jikin mara lafiyar, kamar jini, fitsari, majina da sauransu
Ministan ya kara da cewa, Bincike ya nuna cewa mutane 70 ne suka yi chudanya da bakon da ya shigo da cutar
Kuma an dauki matakan bincike don tabbatar da cewa basu kamu da cutar ba
Hakan ya sa aka iya gano mutane 6 da suka kamu da cutar a Najeriya
Bugu da kari, an dauki matakan bincike na tantance pasinjoji masu shigowa Najeriya daga wata kasa, ta jirgin sama, ko jirgin ruwa don iya tantance ko suna da cutar
Gwamnatin Jihar Legas ta karyata jita-jitar da ke yaduwa mai cewa Likitan nan da ta kamu da cutar zazzabin Ebola ta rasu
A taron manema labarai da kwamishinan kiwon lafiyan Jihar Legas yayi, Dr
Jide Idris yace babu gaskiya game da batun mutuwar likita
Idris ya bayanna cewa likitan na kebabben wuri da ake mata magani, kuma tana tare da sauran ma’aikatan kiwon lafiyan da suka kamu da cutar
Nasir Sani Gwarzo, shine shugaban yaki da cutar a Najeriya “likitan bata rasu ba, tana nan ana yi mata jinya, amma mai kula da marasa lafiya daya ta rasu”
Wannan cuta dai ta bullo ne a kasar Guinea, inda a halin yanzu ta dauki rayukan mutane sun kusa 1,000 a duk fadin yammacin Afirka
Yawan mutanen da suka mutu a sanadin annobar cutar Ebola da ta bulla a Afirka ta Yamma ya karu zuwa kusan 900
Yawan mutanen da suka mutu a sanadin annobar cutar Ebola da ta bulla a Afirka ta Yamma ya karu zuwa kusan 900, inda aka samu rahoton sabbin mace-mace a kasashen Guinea, Liberiya da kuma Saliyo
Hukumar kiwon Lafiya ta Duniya ta bayarda sabon adadin a yau litinin, a yayin da hukumomi a Najeriya suke bayarda rahoton cewa an samu mutum na biyu da ya kamu da wannan cuta ta Ebola a kasar
Sabon kamuwar dai, likita ne wanda yayi jinyar mutum na farko da yaje shi kasar da wannan cuta, ya kuma mutu a wani asibitin Lagos ranar 25 ga watan Yuli
Hukumar Kiwon Lafiya ta Duniya ta ce mutane dubu daya da dari shida da uku ne aka tabbatar sun kamu da wannan cuta a kasashe 4 a Afirka ta Yamma, kuma daga cikinsu, fiye da rabi, watau mutane 887, sun mutu
A halin da ake ciki, wani likitan Amurka da ya kamu da Ebola a lokacin da yake jinyar wadanda suka kamu da cutar a Liberiya, ya fara murmurewa a asibitin Jami'ar Emory dake birnin Atlanta a nan Amurka
Liberiya ta ce zata sanya 'yan sanda su na yin rakiya ma ma'aikatan kiwon lafiya
Liberiya ta ce zata sanya 'yan sanda su na yin rakiya ma ma'aikatan kiwon lafiya, a bayan da aka kai farmaki kan wasunsu lokacin da suke kula da wadanda suka kamu da cutar Ebola, ko kuma kokarin binne wadanda cutar ta kashe
Wannan yana daya daga cikin matakan da gwamnatin Liberiya ta dauka yau laraba yayin da kasashen Afirka ta Yamma suke kai gwauro da mari da nufin shawo kan barkewar annoba mafi muni ta cutar Ebola da aka taba gani
Ya zuwa yanzu mutane kimanin 700 ne suka mutu daga wannan cuta a kasashe 7 a yankin
A Saliyo, inda babban likita mai yaki da cutar Ebola ya mutu jiya talata a sanadin wannan cuta da yake kokarin yaka, gwamnati ta ce za a binne Dr
Sheikh Umar Khan, a bisa ka'idoji masu tsauri da aka shimfida na binne mutanen da cutar Ebola ta kashe
Babu allurar rigakafi ko kuma maganin warkar da cutar Ebola, wadda take haddasa zazzabi, da amai ko haraswa, da gudawa, da ciwon jiki, sai kuma yoyon jini ta wurare kamar ido, kunne da hanci
Hukumar bada agajin gaggawa ta jihar Gombe zata yiwa yaran dake sansanin 'yan gudun hijira da suka fito daga karamar hukumar Damboa ta jihar Borno allurar rigakafin cutar shan inna da wasu cututukan
Hukumar ta yanke shawarar yin hakan ne domin dakile yaduwar cututuka a sansanin musamman cikin yara kanana
Danlami Araf Ruguje shi ya bayyana yin hakan
Yace ya zama wajibi su yiwa yaran allurar domin tsoron barkewar annoba domin wata da ta kamu da bakon dauro sun kaita babban asibiti
Sabili da haka suka dauki shawara nan take a yiwa yaran allurar rigakafi
Dangane da taimakon da mutanen jihar Gombe suke bayarwa jami'in yace babu abun da zasu ce sai dai su yiwa Allah godiya domin irin hobasan da mutane suka yi
Mutane sun bada taimako fiye da tsammani
Ranar sallah wasu sun samu sun tafi idi kana jiya za'a yanka masu shanu a dafa masu shikafa su ci
Kamar yadda za'a yi tsammani yara a sansanin sun fi yawa
Wasu yara da aka zanta dasu sun ce sun gudo ne gada Damboa domin an koresu
A can suna makaranta amma yanzu ba sa zuwa
Jami'an Najeriya sun ce wani mutumin da ya mutu yau jumma'a yana dauke da kwayar cutar nan ta lahira-kusa, Ebola
Jami'an Najeriya sun ce wani mutumin da ya mutu yau jumma'a yana dauke da kwayar cutar nan ta lahira-kusa, Ebola
Najeriya ta zamo kasa ta 4 a Afirka ta Yamma da ta tabbatar da bullar cutar Ebola, wadda ta kashe daruruwan mutane bana a kasashen Guinea, Liberiya da Saliyo
Wakilin sashen Hausa, Ladan Ibrahim Ayawa, ya ambaci jami'ai su na fadin cewa mutumin da ya mutu a sanadin cutar ta Ebola sunansa Patrick Sawyer, dan kasar Liberiya, mai shekaru 40 da haihuwa, wanda ya fara rashin lafiya lokacin da ya isa Najeriya ranar lahadi daga Monrovia
An kai shi asibiti a Lagos, daga baya aka kebe shi wuri guda bayan da jami'an kiwon lafiya suka fara ganin alamun cutar Ebola yake fama da ita, suka kuma dauki jininsa domin yin gwaji
A yau Jumma'a, hukumar kiwon lafiya ta duniya ta ce Ebola ta kashe mutane 660 a Afirka ta Yamma, wadanda suka hada da 314 a kasar Guinea, da 219 a Saliyo sai kuma 127 a kasar Liberiya
An samu mutane kusan 1,100 wadanda suka kamu da cutar, amma wannan adadin yana iya karuwa sosai idan har wannan kwayar cuta ta fara yaduwa a Najeriya, musamman a Lagos mai mutane fiye da miliyan 17
An samu barkewar cutar amai da gudawa, ko kuma “Cholera” a turance, a Jihar Bauci
Da yake jawabi, shugaban hukumar inganta lafiya a matakin farko Adamu Ibrahim Gamawa yace “a yanzu haka, an samu bulluwar cutar a nan da can, amma ba abun tashin hankali bane
“Ya kara da cewa muhimmin abu shine idan akwai rijiya ruwan da yak e zubowa na sama bai dauki datti ya koma da shi cikin rijiya ba kuma a tabbatar da cewa inda babu ruwan rijiya ko rijiyar burtsatse a dafa ruwan an kuma bar shi ya huce
HukumaKiwon Lafiya ta Duniya, ke Daukar Nauyin Taron
Dalhatu, yace ana iya kamuwa da cutar Ebola ta hanyoyi da dama kamar saduwa da mai dauke da cutar, karin jinni ko kuma duk wani nauin ruwa ko gumi
Dalhatu ya wannan bayani ne a wata hira da suka yi da wakilin mu Baba Yakubu Makeri a Ghana, inda ake gudanar da taro akan cutar Ebola wace hukumar kiwon Lafiya ta Duniya, ke daukar nauyin gudanarwa a Accra, babban birnin kasar Ghana
Cutar Ebola ta kashe mutane fiye da dari hudu da hamsi a kasashen Liberiya, Guinea da kuma Sierra Leone
Wannan sabon adadin, ya nuna karuwar kashi 38 cikin 100 na wadanda cutar ta kashe daga adadin da aka bayar a makon da ya shige
Kasashen Afirka su 11 ne suka tura wakilansu zuwa wurin taron, ciki har da na Najeriya
Anyiwa fiye da yara dari biyu da suka kamu da cutar polio fida
Najeriya ta samu gagarumin nasara kan yaki da cutar shan inna inji Ministan kiwon lafiya Dr
Yace kawo yanzu jihohin Kano da Yobe ne kadai ake da wadanda suka kamu da cutar a bana kuma mutane hudu ne kawai a duk fadin Najeriya
Yace a bara an yiwa fiye da yara dari biyu aiki fida da kuma taimakamasu da takalma da zai taimakamasu wajen tafiya,hakan ya samu ne da hadin kan wasu kwararru daga ksasashen waje
Ya furta haka ne a wata hira da suka yi da wakilin mu Aliyu Mustapha a birnin Washington DC
Yace wannan nasaran ba zai rasa nasaba da ingancin da aka samu ba wajen yakin da ake da cutar ta shan inna ta hanyoyin riga kafi
Ministan,ya kara da cewa Sarakuna da shuwagabanin addini suma sun taka rawar gani a yakin da ake yin da cutar ta shan inna
Yajin aikin Likitoci ya jefa harkokin kiwon Lafiyar cikin tagayyara
Yajin aikin da kungiyar Likitocin keyi a Najeriya ya jefa harkokin kiwon lafiya cikin halin tagaiyara inda kananan jami’an kiwon lafiya ke kula da asibitocin
Likitocin de da sa hannun shugaban kungiyarsu Dr
Kayode Obenbe, sun jera bukatu ashirin da hudu ne ga Gwamnati don a biya musu kafin su koma koma bakin aiki
Zuwa yanzu de kokarin da muka yi domin jin ta bakin minister lafiya, Dr
Oyebuchi Chukwu, da karamin Minista, Dr
A Najeriya, dai ko Likitocin na aiki masu hannu da shuni kan je kasashen wajen ne kokuma su je Asibitici masu zaman kansu domin neman magani
Ya zama mai mahimmanci Gwamnati ta shawo kan wannan lamarin don amfanin akasarin aluma
Cutar ana iya kamuwa da ita da cudanya da wanda ya harbu da ita
Hassan Bashir Jibrin, yace wannan cuta wacce take kama makogoro da sauran hanyoyin numfashi, idan ba a kula ba, musamman ga wadanda tuni suke fama da wasu larurori shigen cutar sukari, ko hawan jini, kamuwa da wannan cuta mai shigen mura zata iya assasa hali da suke ciki
Ita ma kasar saudiyya tana bakin kokarinta wajen shawo kan cutar
Al'amarin ya kai har sai da Sarki Abdullahi ya kori ministan lafiya da mataimakinsa da shugaban asibitin sarki Fhd dake Jidda a kokarin gano bakin zaren
Ga ci gabar bayanin da Dr
Hassan Bashir Jibrin, kan hanyoyin kaucewa wannan cuta, da kuma yadda za a yi jinyarta idan har kaddara ta riga fata
Wannan cuta masana suka ce sakacin hukumomin kasar Saudiyya ce ta sa cutar ta yadu
Hukumar kiwon lafiya ta duniya ta ce cutar nan mai kama da mura, wacce ta zaburo cikin watan Afrilu a kasar Saudiyya yanzu ta lafa, duk da haka hukumar tace her yanzu da sauran aiki wajen shawo kan cutar
Cutar da ake kira MERS a takaice cikin harshen turanci ta kama mutane fiye da 700 a duk fadin duniya dukkansu sun kamu da cutar ta wani dalili mai nasaba da kasar Saudiyya
Cutar mai shigen mura ta kuma kashe mutane fiye da 250 a fadin duniya
Wannan cuta tuni ta yadu musamman a kasashe da suke yankin gabas ta tsakiya kamar su Jordan, Iran da Aljeriya, dukkan wadanda suka kamu a da cutar daga wadanan kasashe mutane ne da suka kai ziyara kasar Saudi Arabiya domin ibada
Ko anan Amurka wasu mutane biyu masu aikin kiwon lafiya a kasar Saudi Arabia wadanda suka dawo nan Amurka sun kamu d a cutar
Mutanen 'yan asalin jihohin Florida da Indiana ne
Hassan Bashir Jibrin likita ne mai zaman kansa a jihar Florida dake nan Amurka yayi karin haske dangane da wannan cuta
Gidauniyar Bill Gate dana Dangote sun sa hannu a rajejeniyar hadin gwiwa
Gwamnatin jihar Bauchi, da gidauniyar Bill Gate dana Dangote sun sa hannu a rajejeniyar hadin gwiwa domin yaki da cutar shan inna a jihar Bauchi
Hadin gwiwar yasa an kafa ma’aikatan na masammam domin kula da yanda aiki magance cutar shan inna ke gudana a jihar, da kuma sa hannu domin gudanar da aikin a bisa rajejeniyar
Da yake jawabi Gwamna, jihar Bauchi Malam,Isa Yuguda, cewa yayi wannan rajejeniyar zata taimaka kware wajen magance mace-macen mata da rana a jihar
Gwamna, Yuguda yace gidauniyoyin na Dangote da na Bill Gate, zasu bada fiye da Naira biliyan daya inda ita kuma jihar zata samarda Naira Miliyan dari uku,ya kara da cewa wannan kudaden zasu bada shi har na tsawon shekaru hudu masu zuwa
A wani yunkurin kawo karshen cutar shan inna a jihar Neja, daga yanzu duk wanda ya hana a yiwa 'ya'yansa rigakafin cutar zai fuskanci hukunci mai tsanani
Darektan hukumar kiwon lafiya matakin farko na Jihar Neja, Dr
Yabagi Aliyu, yace ya zuwa yanzu, alkaluma sun nuna yara fiye da miliyan biyu da rabi suka karbi wannan magani a zagaye na uku na rigakafi a wannan shekara
Mai Martaba Rilwanu Sulaiman Adamu, ya fada a wani taron da VOA ta shirya cewa kafa dokar tilasta yin rigakafin Polio zata taimaka wajen dakile yaduwarta a cikin jihar
Kungiyar mai suna Volunteer Community Mobilisers ta ce ta dauki ma’aikatan ne a kananan hukumomin Bauchi da Toro domin bunkasa aikin rigakafin Polio a yankunan
Likiotci sun tabbatar cewa har yanzu maganin kawas da kanjamau ita ce zata kawo karshen cutar
Masana suna kan neman allurar rigakafin cutar saboda banbancin al’adu da sauransu yana rage kokarin kauda wannan cutar
Hakoran yaran ka zasu iya rubewa idan ba a kula da su ba
Dasashin hakorin yaro bashi da karfi kamar yadda na babban mutum yake – ko sabbin hakoran manya basu da karfi a farin shekarunsu
Rashin biyan kudaden alwus-alwus ya jawo yajin aikin likitoci a janhuriyar Nijar
Jakada Nigeria a kasar Guinea ya tabo fannoni daban-daban na abinda ke haddasa cutar Ebola, wanda yakewa jama'a da yawa barazana a yammacin Afirka
Kimanin mutane tamanin da huidu ne suka mutu sandiyar barkewar zazzabin ebola a kasar Guinea
Jami'an gwamnatin kasar Mali na binciken rashin lafiyar wasu mutane uku da ake zaton cutar Ebola ce, a jiya Jumm'a ministan lafiyar kasar Mali ya bada sanarwar mutanen uku, a daidai lokacin da kasashen yankin ke fama da bullar mummunar cutar mai kisa
An yi kira ga gwamnatoci da ma’aikatun lafiya a Najeriya da suyi himma wajen kiwon Lafiya a Najeriya
Faman da Nijeriya take ciki da cutar tarin fuka ya fi yadda ake sammani
An bincika cewa zai zama kamar sau uku fiye da yadda kungiyar lafiya ta duniya ta fadi da kuma sau biyar fiye da wadda akayi rahoto a kungiyar kiyaye cutar tarin fuka da kuturta, inji ministan lafiya na jiha, Dr Khaliru Alhassan
Gwamnatin kasar Guinea na kokawar neman shan kan bazuwar kwayar mummunar cutar Ebola mai kisa, a yayin da makwafciyar ta , kasar Senegal ta rufe kan iyakokin ta na kudanci da suka hada su
Kwayar cutar Ebola, wadda ya barke a Afrika tun shekara ta 1976, daya ne daga cikin su mumunar kwayoyin cututuka da aka sani
Ilimin tsabtar abinci na nufin tsabtar da ake dauka wajen shirya abinci da kayan girki
Lokacin da bakon dauro ya fara fitowa a karni na 10 cikin rubuce rubucen mai magani na Persia, mutane sun yarda cewa ana samun shi daga uwa zuwa yaro ne
Kungiyar lafiya ta duniya tana kara kira ga mutane su rage yawan sikarin da suke sha
Masanan kimiyya a kasar Amurka suna kira ga wani magani mai inganci da zai iya kai ga warkar da cutar kanjamau
Sakataren kungiyara majalisar dinkin duniya Ban Ki-moon yace za’a sa kokari wajen inganta lafiyar mata da yara tawurin wani sabon shiri wanda za’a raba ra’ayoyi da nasarori cikin kasashe masu tasowa
Shugaban kasa Goodluck Jonathan ya baiyyana damuwar shi cewa Nijeriya tayi baya wajen maganar lafiya ta duniya baki daya
Likitoci sun gano kwayar cutar Ebola a kasar Guinea, lokacin da wata irin zazzafar masassara mai sa zubar jini ta fatar jiki ta barke ta kuma halaka mutane 34 a kalla a kasar
A shekaru uku masu zuwa, kamfanin hada magunguna na AstraZeneca, zai sa jarin Naira miliyan 48 a binciken magunguna a Nijeriya domin ya gina yawan magunguna da kuma taimakon masana yin bincike
Jami’an lafiya daga ma’aikatar lafiya na jihar Kebbi suna binciken mutuwar dalibai guda uku na makarantar sakandire ta Kanta a karamar hukumar Argungu, ta jihar Kebbi
Gwamnatin tarayya tace karuwar jarirai da ake haifa da kwayar cutar kanjamau ya zama kalubale ga ‘yan Nijeriya
Kwamishinar kiwon lafiya ta jihar ta ce duk da tashin hankalin 'yan Boko Haram a jihar, ana samun ci gaba a harkokin kula da lafiyar jama'a
Nasarar da ake samu akan yaki da zazzabin cizon sauro ya bar hatsarin kamuwa da cutar mafi yawa ga kasashen Afrika 10, in ji wani bincike da Lancet Medical Journal ta buga
Masana ilimin kimiyya sun ce sun gano abun da suke jin cewa kwayar halittar gado ce mai kwakkwarar alaka da kiba fiye da kima
Ganin cewa jihar Abia ita ce ta 8 cikin jihohin dake da yawan cutar kanjamau a Nijeriya, kwamishinan lafiyar jihar, Dr
Okechukwu Ogar yayi kira domin rage yaduwar cutar a jihar
Masu bincike na Amurka da Birtaniya sun yi harsashen cewa, yana yiwuwa dumamar yanayi ta haifar da cutar malariya dake kisa a wuraren da ba a saba da samun cutar ba
Abubakar Tafida, yace gwamnati zata ci gaba da kokarin tabbatar da cewa ba a samu bullar shan inna a jihar ba
A jihar Bauchi, wata hukumar da ke yaki da cututukar da dama ta horar da ma'aikatan jinya domin su sami kwarewa wajen gano cutar zazzabin cizon sauro da wuri in mararlafiya ya je asibiti
Gwamna Adams Oshiomhole yace tilas ne dukkan yaran dake cikin jihar su samu rigakafin Polio da na sauran cututtuka kafin karshen wannan shekara
Ganin yada matan dake fama da cutar yoyon fitsari ke karuwa, likitoci a hukumar Maradi, ta jimhuriyar Nijar, sun dukufa wajen fadakar da mata hanyoyin da za su bi domin kaucewa kamuwa da cutar
Makarantun firamare na Carlow a kasar Ireland zasu giudanar da aikin gasar zane-zane don tara kudin sayen maganin rigakafin Polio da za a ba yara ‘yan’uwansu a Najeriya
Cutar amai da gudawa ta bula a jihar Neja har ta kama sama da mutane 30 a garin Sabon Wuse, da ke karamar hukumar Tafa a jihar
Kwamishinan lafiya na jihar Anambra, Dr
Lawrence Ikeakor, yace duk da cewa ba a samu rahoton Polio ko guda daya a jihar ba, ba zasu yi sakaci har cutar ta sake bullowa ba
Shaihin malamin yace ya kamata a kawar da mugun tunani a kyale yara su samu maganin rigakafin wannan muguwar cuta
Kungiyar bada taimako, Catholic Relief Services (CRS), wadda take shugabar karbar taimako na kawar da cutar cizon sauro a Niger, zata kara yada aiyyukanta na kawar da cutar cizon sauro, da gwaji da kuma bada magunguna
Nijeriya na cikin kasashen duniya dake fama da cututtuka da dama
Ko da yake Nijeriya tana kimanin kashi biyu na yawan mutanen duniya, kasar na dauke da kashi 13 na yawan mutuwar yara a duniya, bisaga kiyashin kungiyoyin mutuwar yara kasan shekara biyar na Majalisar Lafiya ta Duniya na 2013
Fiye da shekaru 60, yawancin hukumomin lafiya sunyi gargadin amfani da kitsen naman dabbobi cewa yana kawo cutar zuciya da kuma dole a rage shi daga abinci na zuciya
Amma bisaga wani sabon bincike da aka baiyyana a maganin JAMA, cewa sikari shine ainihin abinda ke kawo cutar zuciya ba kishen naman dabbobi ba
Bankin duniya ya baiyyana kyautan kudi dala miliyan $150 ga gwamnatin tarayya domin inganta sashin lafiyar jihohin Nijeriya, wanda ya kunshi karin taimakon dala miliyan $20 daga gwamnatin kasar Birtaniya
James Entwistle, yace gwamnatin tarayyar Amurka ta kashe fiye da dala $3
6 a yaki kan cutar kanjamau a kasar Nijeriya cikin shekaru 10
Rigakafi wani tsari ne wada ake amfani da shi domin kare mai lafiya daga kamuwa da cuta
Akan fara tun daga ranar da aka haifi yaro
Ya kamata bayan wankan haihuwa da sauran su, a ba yaro dukan alurai da ya kamata, kamar aluran ciwon shan inna da sauransu
an kaddamar da zagaye na biyu na aikin bayar da rigakafin cutar Polio na wannan shekarar a masarautar Lapai
Ganin irin yadda iyayen yara suke kin kawo yaran su zuwa asibiti domin yi masu rigakafi, likitoci a Maradi ta jamhuriyar Nijar sun dau wani sabon mataki na ganin ana yiwa yara rigakafi
Jihar Maradi ta jimhuriyar Nijar ta bi sahun sauran jihohi a kasar wajen gudanar da bukin ranar kutare ta duniya wadda ake yi a ranar 25 ga watan daya na kowacce shekara
Za’a iya kare kai daga kamuwa da kashi talatin daga cikin dari na cutar kansa idan mutum yayi rayuwa kiyaye lafiya mai kyau in ji Ministan lafiya Mai girma Sherry Ayitey
Gurbatar muhali baya ga barazana da yake yi wa al'uma, musaman a kasashe irin su Najeriya, wanda suka danganci kamfanoni game da hayakin mashin da ke fitowa yana bata yanayi, hakan na haifar da cututukan da dama da ke barazana da lafiyar al'uma
Masana a zauren taron da Muryar Amurka ta shirya sun yi nuni da nasarorin da aka samu wajen kawar da wasu cututtukan
Ahmad Gumi yace Musulunci bai hana karbar allurar rigakafi ba, kuma duk manyan kasashen Musulmin duniya sun rungumi rigakafin Polio in ban da Hausawa da Fulanin arewacin Najeriya
A sabon kokarin da zai inganta yanayin kula da lafiya, gwamnatin tarayya da kungiyar lafiya ta duniya suna shirya sabobin hanyoyin hadin kai mai dorewa a kasar
Gwamnatin jihar Gombe ta sa hannu a wani kwantaragi na Naira Miliyan 495 domin gina Asibiti mai gadaje 250 na maganin cizon maciji a karamar hukumar Kaltungo ta Jihar
Wata kungiyar masanan yadda na’ura mai kwakwalwa (koputa) ke aiki sunce sun sarrafa wata mahimmiyar na’urar da ke iya karya lagon zazzabin cizon sauro
A goshin ranar cutar kansa ta duniya, - Kungiyar Health-e – na kawo maku abubuwa shida da zaka iya chanzawa a rayuwarka domin rage hatsarin kamuwa da ciwon kansa daga shahararren masanin cutar kansa Dr Vikash Sewan na Afirika ta kudu
An kaddamar da shirin wayar da kan jama’a akan cutar sankaron mama a jihar Neja, dake tarayyar Najeriya
Gwamnatin tarrayar Najeriya ta bullo da wani shiri na talafawa mata masu juna biyu domin kula da kansu lokacin da suke da juna biyu da lokacin haihuwa, da kuma yiwa 'ya'yansu rigakafi
Gwamnatin tarayyar Nijeriya ta bada kyautar magunguna ga gwamnatin jihar Nassarawa domin ta kare yaduwar cutar kwalara da zazzabin lassa a jihar
Gidauniyar zata bayar da gudumawar Dala Miliyan 100 a gwagwarmayar karshe ta kawar da Polio daga duniya
Biraye na dauke da fiye da kwayoyin cututtuka iri 60 masu hadari ga mutane, Uade Ugbomoiko, masanin dabbobi a Jami’ar Ilorin ya fadi haka ranar laraba
A bayanin kwanakwanan nan da suka bayas na bincikien da suke gudanaswa kowane mako, kungiyar NOIPolls ta baiyyana cewa kimanin ‘yan Nijeriya 2 cikin 10 (kashi 24%) sun sami haduwa da likitoci marasa kwarewa
Ambasadan Amurka a Nijeriya, James Entwistle, ya tabbatar da dalilin da yasa Amurka ba zata dena bada taimako ga kasar domin cutar kanjamau ba ko da yake ya yarda cewa dokar Najeriya ta hana auren jinsi daya, ‘wata babbar damuwa ce
Najeriya ta sake yin yunkurin kafa dokar da ta shafi shan taba, wani yunkuri da cikin shekaru masu zuwa zai iya ceton rayukan milyoyin matasan Najeriya daga cututtuka da kuma mutuwar dake da dangantaka da shan taba
Shugabar masu lalurar shan inna ta Jihar Kano, Amina Abdullahi Getso, ta ce wayar da kan na da kyau, amma ana bukatar gyara kan yadda masu unguwanni ke ba iyalansu aikin rigakafin
Shugaban kungiyar masu fama da cutar shan inna na kasa, Aminu Ahmed Tudun Wada, yace hannu day aba ya daukar jinka
Ma’aikatar kiwon lafiya ta jihar Bauchi (PHCDA) ta sami mutane uku da suke sa zaton sun kamu da ciwon kwalara
Darektar kiwon lafiya a yankin, Hjiya Amina Jibril, ta ce wannan lamarin ya faru ne a gundumomi 11 na karamar hukumar Ilela
Har yanzu ana samun yaran da kan rasa rayukansu a baban asibitin Maradi a jamuhuriyan Nijar, a sakamakon cutar zazzabin cizon sauro
Hawan jinni ya fara zama wata babbar kalubala ga lafiya
Hawan jinni wani yanayi ne inda karfin bugun jinni a cikin jijioyin jinni yake hawa fiye da yada ya kamata
An kawas da wani maganin kiyaye kwayar cutar kanjamau da ake yi a Nijeriya daga kasuwa sakamakon rashin inganci bayan marasa lafiya sun mutu bayan sun fara shan maganin
Rashin aiki kamar yadda ya kamata, da kuma wasu batutuwan gudanar da aiki sun sa an tura sabbin ma’aikatan kiwon lafiya a wasu kananan hukumomin Jihar Kano don karfafa yaki da Polio
Jami'an hukumar kiwon lafiya ta duniya da na jihar Bauchi sun gudanar da aikin a bayan da aka gano cewa an tsallake wasu yara a kyamfe na baya
Masanan kimiyya dake kokarin nemo maganin da zai warkar da cutar kanjamau sun ce koma bayan da aka samu wajen mutane biyun da ake tsammani sun warke daga kanjamau ya kara masu kaimi ne maimaikon ya karya masu gwiwa
A yawancin sassan duniya, sauro na zuwa ne lokaci-lokaci
A wasu sassan kuma, sauro na dauke da munanan cututtuka kamar su zazzabin cizon sauro
A shekarar 2013, cutar Polio ko shan Inna ba ta nakkasa ko da yaro guda ba a Jihar Katsina, in ji Dr
Lawal Rabe Aliyu, na hukumar kiwon lafiya matakin farko a jihar
An kafa kwamitin mai wakilai 7 domin tabbatar da nasarar matakin karshe da aka dauka na kawar da Polio har abada daga jihar Sokoto
Gwamnatin tarayya ta baiyyana karuwar kwayar cutar hepatitis a kasar Najeriya
Kungiyar kiwon lafiyar Najeriya zata kashe yawan kudi Naira miliyan 415 shekara mai zuwa domin kauda cutar kanjamau da zazzabin cizon sauro
Wani bincike daga kasar Greece ya nuna cewa yaran da aka basu nono har tsawon fiye da wata shida sun nuna kaifin kwakwalwa, iya amfani da harshe, da kuma motsa jiki lokacin da suke kan girma fiye da wadanda basu sami wannan shayarwas ba
Wani sabon bincike ya karyata maganar da ake yi cewa cin kwayoyi dangin su gyaada yana da lahani ga yaron dake cikin ciki saboda haka masu ciki su gujewa cin su
Masanan kimiyya na Amurka sun gano yadda HIV ke kauda shirin kariyar jiki na mutum wanda yake haifas da kanjamau
Hukumar Kiwon lafiya ta Duniya tana shirin ayyana kasar Indiya a zaman wadda ta samu nasarar kawar da cutar Polio, ta fita daga jerin Najeriya, Pakistan da Afghanistan
Wani sabon yaki na neman samar da magunguna masu saukin kudi a kasashe masu tasowa yana nan yana shirin - a wannan lokacin, domin warkar da cutar hepatitis C - fiye da shekaru goma bayan yaki kan kudaden maganin kanjamau a Afirika
Jihar Kaduna ta doshi kawar da cutar Polio baki daya a bayan da aka shafe shekarar 2013 ba tare da bullar wannan cutar ba
Jami'in na kungiyar Rotary a Jihar Katsina, Muhammad Amin, yace kungiyar ta fii kowane bangare tasiri wajen fadakar da jama'a amfanin yin rigakafin Polio
Zazzabin cizon sauro ya yadu a kasahe fiye da 100 na duniya sai dai kuma za’a iya yi masa kariya ta wajen yin amfani da gidan sauro da kuma fesa maganin sauro domin korar sauron dake dauke da wannan kwayar cutar
Kokarin da duniya ke yi na kawar da zazzabin cizon sauro, tun daga shekara ta 2000 zuwa yau, ya ceci mutane miliyan 3 da dubu 300
Mutane kimanin bakwai sun mutu daga cutar kwalara a yankin Badawa - Galedina a karamar hukumar Nasarawa a jihar Kano, bisaga bayanin wani shugaban kiwon lafiyar jihar
Tijani Husseini, mukadashin direktan kiwon lafiyar jama'a da takaita yaduwar cututuka a ma'aikatar lafiya a jihar, yayi bayani cewa sun fara ganin karuwar masu amai da gudawa makonni hudu da suka wuce
Ya kuma ce, a ka'ida idan aka sami wannan yanayi, duk wanda aka tabatar yana da cutar, sai a bi shi zuwa gida domin tsabtace mahalinshi
An gudanar da bita ga jami'an kiwon lafiya a jihar Kano a wani kokari na magance aukuwar cutar amai da zawo a jihar
Wasu kungiyoyi masu suna Plenty Health Access Initiative da kuma Community Health and Research Inititiative sune suka hada guiwa domin karawa maikatan lafiya sani a jihar
Cutar zazzabin cizon sauro na cigaba da addabar al’umma a maradi cikin jamhuriyar Nijar, duk da kokarin da hukumomi ke yi na ganin an shawo kan mastalar
Malaman lafiya, shugabanin duniya da kuma masu bada taimako daga kewayen duniya sunyi taro domin su tsara taimakon kudi – da kuma su bayyana ci gaban da aka samu a yaki da wadannan cututtukan uku
A yawancin kasashen Afirka baki daya, ana fama da kalubala a fannin wanda yake da hadarin gaske saboda sau da dama ba maida hankali sosai wajen tantance magunguna ko kuma kula da ingancin magungunan wanda ke kawo babban hatsari ga wadanda ke dogara gare su don samun lafiya
Gwaje-gwajen da aka yiwa mutane domin sanin matsayinsu game da cutar kanjamau ya nuna raguwar yaduwar cutar wanda ya sauko kasa da kashi 1
14 a Abuja, daya daga cikin jihohi sha uku wadanda ada ake lisafta su a matsayin mafyai hatsari, inda kiyascin masu dauke da kwayar cutar ya zarce na kasa baki daya
Hukumar Kiwon lafiya Tun Daga Tushe ta Najeriya ta ce ganin yadda aka samu nasarar dakile yaduwar kwayar cutar Polio a 2013, ana iya kawar da cutar baki daya nan da 2015
Gwamna Aliyu Mgatakarda Wamakko na Jihar Sokoto yace kudurin gwamnati da na wadanda abin ya shafa ya sa aka cimma wannan tazara
A sabon yunkurin rage cututtukan yara da mutuwar mata a lokacin haihuwa a jihar Benue, fiye da yara miliyan daya da rabi ne wani kamfe da jihar ta shirya ya cimma a zagaye na biyu na makon mata masu juna biyu, jarirai da lafiyar yara da aka kamala kwanannan
A kammala bayanin hirar da Dr Sambo Sadiku ya yi da wakilin sashen Hausa Abdoulaye Mamman Ahmadu kan raguwar mutuwar kananan yara a jamhuriyar Nijar, Dr Sadiku ya ce ko da yake an sami raguwar mutuwar kananan yara a Nijar amma har yanzu Ana ci gaba da samun mace macen jarirai
Ya ce dalilin da ya sa haka shine rashin nazari akan jarirai
Yara miliyan 230 ‘yan kasa da shekara biyar a duk fadin duniya ne basu da rijistar haihuwa, wanda ya ke nuna ba lallai su sami ilimi, kiwon lafiya, ko cikakkar kulawa daga gwamnati ba, inji hukumar yara ta majalisar dinkin duniya
A ci gaba da bayanin Dr Sambo Sadiku kan raguwar mutuwar kananan yara a jamhuriyar Nijar a cikin hirar su da wakilin sashen Hausa Abdoulaye Mamman Ahmadu
A lokacin waiwayen baya bisa ga abubuwan da aka cimma a fannin kiwon lafiya kidigdiga sun nuna an samu raguwar mutuwar mata
Binciken wata cibiya mai zaman kanta da ake kira Save The Children ya nuna cewa an sami raguwar mutuwar kananan yara a Jamhuriyar Nijar
An samu babban ci gaba wajen kare yada kwayar cutar HIV daga Uwa zuwa ga Jariri, kwayar cutar da a yanzu bata da wani takamammen magani wadda kuma take kawo cutar kanjamau inda aka iya tserar da fiye da jarirai 850,000 daga wannan cutar a tsakanin shekara ta 2005 da 2012, bisaga rahoton hukumar ta UNICEF
Wani jami’in hukumar kiwon lafiya matakin farko ta Jihar yace an yi ma yaran rigakafi ne a zagaye na baya-bayan nan da aka kamala ranar 17 ga wata
Hukumar abinci da magunguna ta kasar Ghana tana gargadin jama’a, musamman asibitoci, wuraren shanmagani, wurin saida magani da sauran wuraren kiwon lafiya, game da kasancewar wani maganin zazzabin cizon sauro mara kyau a kasuwannin kasar Ghana, mai suna – kwayoyin Quinine Sulphate (300mg)
Nan ba da dadewa ba, gwamna Jonah Jang na jihar Plato zai rattaba hannu akan doka dake kokarin kawar da tsana, kiyayya da kuma bambamcin da ake nunawa mutanen dake dauke da cutar kanjamau
Ambasadan China a kasar Chadi Hu Zhiqiang ya mika magungunan zazzabin cizon sauro wadanda kudadensu ya kai fiye da kimanin miliyan 680,000 na dalar Amurka ga kamfanin magani na kasar Chadi
Rahotanni daga Kano sun ce an samu barkewar cutar kwalara har ma an kwantar da mutane fiye da dari a asibiti
Kwamitin lafiya, sadaswa da wayas da kan jama’a wanda ke karkashin sashen yaki da cutar tarin fuka da kuturta ta jihar Jigawa, ta yi ziyarar wayar da kan jama’a a masarautu biyar a jihar
Wani dan Majalisar dattawa na Nigeriya, Senato Lee Maeba, ya kalubalanci gwamnatin tarayya domin su maida hankali sosai wajen lura da kokarin kawarda cutar sikari musamman domin gwaji da yin magani
Yayinda duniya ta kammala ranar ciwon suga ta duniya, an shawarci ‘yan Nigeriya da su dinga yin gwajin cutar kamin ta jawo wata babbar matsala ga jikunansu
Wani bincike da aka buga a mujalar Lumfashi ta Turai, ta nuna cewa mata masu cutar tarin asma zasu iya samun wahalar daukar ciki wanda zai sa su dauki dogon lokaci kafin su dauki ciki
Kungiyar lura da ‘yancin ‘yan adam ta gargadi Harare, babban birnin Zimbabwe, kan hadarin sake aukuwar cutar kwalara da ta faru shekaru biyar da suka wuce wadda ta kashe kimanin mutane 4,200
Masu fama da cutar HIV da ke arewacin Najeriya sun yi amfani da ranar daya ga watan Disamban nan da majalisar dinkin duniya ta ware domin tunawa da masu cutar wajen bayana halin ko in kular da ake nuna masu a jihar Naija
Wani sabon bincike ya nuna cewa mutanen da suke yawan cin abincin da ya kunshi kwayoyi masu mai, dangi su gyada da irin su, ba su cika mutuwa daga kansa ko ciwon zuciya ba
A kowace ranar daya ga watan Disamba a shekara, ana gudanar da bukin ranar yaki da cutar HIV
Iskar da muke shaka tana hade da abubuwan dake kawo cutar kansa, kuma ya kamata a bayyana su a matsayin masu hadari ga mutane, hukumar lafiya ta duniya ta sashin kansa ce ta bayyana haka
Wani sabon bincike ya nuna cewa jarirai da matan da suka sha wahala cikin rayuwarsu suka Haifa, zasu iya zama da wannan wahalar har cikin rayuwarsu ta manyantaka
Kwararrun suka ce ba zasu bari tashe-tashen hankula su hana su kaiwa ga yaran da ake bukata a kai gare su domin jan burki ma wannan cuta ba
A duniya baki daya, fiye da yara miliyan guda yan kasa da shekara biyar ne ke mutuwa a kowacce shekara
Mai kamfanin Microsoft da kuma wanda ya kirkiro gidauniyar Bill da Melinda Gates, Bill Gates, ya baiyyana yanayin yadda ake gudanar da allurar rigakafi na Nigeriya, yana tafiyar hawainiya
A fadar masanan kimiya, bayani na karuwa cewa maganin da ake gwaji domin kiyaye mutane daga kwayar cutar virus yana kara hadarin kamuwa da cutar
Gwamnatin jihar Plato ta dauki matakan tsabtar mahali a garin Namu dake jihar, inda aka sami rahotonin samun saukin yaduwar cutar kwalara
An yi ma mutane sama da miliyan 3 alurar rigakafin cutar sankarau a jihar Naija
Gwamnatin tarayya ta kiyasta cewa a cikin shekaru 10 masu zuwa, zata yi asarar kudaden da suka kai dala bilyan 8 sakamakon mutuwa ta dalilin shanyewar sashen jiki da kuma wadansu cututtuka idan ba’a dauki matakan da suka wajaba ba
Jemagu da ake samu a galibin kasashen nahiyar Afrika suna dauke da wadansu munanan kwayoyin cuta guda biyu masu kisa da yana yiwuwa su yada su ga mutane
Yau ce ranar tunawa da mahimmancin masai ga kowane gida a fadin duniya
Mutuwar jiki ko nauyin jiki musamman ma a gefe guda na iya faruwa a fuska, kafada, ko kuma kafa
Hawan jini yayin juna biyu zai iya kara yawan hadarin da mata ke da shi na shanyewar sashin jiki nan gaba, bias ga rahoton wani binciken da aka gabatas a taron ciwon shanyewar jiki ta Kanada
Bill Gates, shi ya bayarda wannan tabbacin a karshen rangadin kwanaki biyun da ya kai Najeriya don yakar cutar Polio
Bincike ya nuna cewa ciwon sukari ba cutar masu kudi bace kamar yadda a ke fada a da, amma cuta ce da take kama talakawa da yawa
Yawan kasashen dake fama da cutar Polio dai ya ragu daga kasashe 125 a shekarar 1988 zuwa kasashe 3 rak a yanzu: watau Najeira, Pakistan da Afghanistan
Wani sabon rahoton da aka buga kan rayuwar kananan yara ya nuna cewa Nigeriya bata sami wani ci gaba ba a daukar maatakan maganin mace macen kananan yara a cikin shekaru goma da suka wuce
Za a gudanar da aikin bayar da rigakafin na Polio ga yara a kasar ta Syria da wasu sassan Iraqi, Jordan, Lebanon da Turkiyya
Kashi 13% na kananan yaran da suke mutuwa kafin su cika shekaru biyar suna faruwa ne a Nigeriya domin rashin tsabta
Rabon da a ga jinsi na 3 na kwayar cutar Polio tun watan Nuwambae 2012 a Najeriya, da kuma watan Afrilun 2012 a kasar Pakistan
Kwararu sun bayyana cewa, za a iya amfani da wata irin kwayar rigakafin HIV dake tsayar da kwayar cutar kanjamau daga shiga cikin wurin kariyar jiki, wajen aiki kan cutar kansa nan gaba, yayinda kamfanonin magani suka hada magunguna wuri daya
Ministan lafiya, Farfesa Onyebuchi Chukwu ya bada umurni ga ma’aikatar kiwon lafiya ta kasa ta shiga aiki a jihohin da aka sami barkewar cutar kwalera kwanannan, da ta kashe kimanin mutane 80 a jihohi 7
Gwamnatin tarayya ta baiyyana damuwar ta bisa ga karuwar yawan mutuwa daga barkewar cutar kwalera a kauyen Namu cikin karamar hukumar Qua’pan a jihar Plato
Fiye da mutane 80 ake tsammani sun mutu ta wurin cutar kwalara tun barkewar cutar a shiyoyi daban daban na Najeriya
Wani baban masanin kiwon lafiya, Dr
Ahmed Gana, yayi bayanai masu muhimmanci a kan cutar sankarau
Hukumar Kiwon lafiya ta Duniya ta tabbatar da kamuwar yara 10 a lardin Deir al-Zour na yankin arewa maso gabashin Syria
Hukumar lafiya ta duniya tace gubar dalma tana da hatsarin gaske musamman ga kananan yara
Cibiyar yaki da cutar kuturta ta Nigeriya ta kalubalanci gwamnatocin jihohi a kasar su rika taimakon mutanen da suka kamu da cutar kuturta da iyalansu wadanda ke rayuwa aware saboda cutar, su kuma taimaka wajen ginawa kutaren gidaje
Kwararru sun bayyana cewa gwamnatin tarayya zata iya samun kimanin dala biliyan kowacce shekara daga maganin gargajiya sakamon ci gaban da ake kara samu a wannan fannin da kuma kokarin da ake yi na daidaita amfani da magungunan gargajiya da kuma na zamani a asibitai
Kimanin mutane 29 suka mutu ta dalilin kamuwa da cutar kyanda a jihar Naija
Alkaluma sun nuna cewa ba a samun raguwar masu fama da cutar kanjamau sosai a Najeriya
Ma’aikatar lafiya ta tarayya ta tura jami’an kiwon lafiya da magunguna don tallafawa masu gama da cutar kwalara a garin Namu na jihar Plato
Yawan wadanda ke kamuwa da cutar Polio a Najeriya ya ragu da kasha 50 cikin 100 a bana, amma har yanzu da sauran aiki
Bisa ga masana, abu ne mahimmi ga mata masu ciki, ko kuma tsammanin yin ciki, su shirya domin yin rijistar gwajin ciki da wuri domin cikakkiyar lafiyar ‘ya’yansu
Kungiyar masanan lafiya na Nigeriya sun yarda da matakin farko na binciken maganin rigakafi na cutar cizon sauro da aka sani da suna, PfSPZ, wanda masana suka sarrafa a kwalejin binciken cututtuka ta NIAID, wani sashi na kwalejin lafiya
Hukumar lafiya ta duniya ta amince da amfani da maganin Isoniazid, domin yiwa masu fama da cutar kanjamau rigakafin tarin fuka amma ba a fara amfani da maganin ba a kauyuka sai bayan da aka gama wannan bincike a Johns Hopkins da Brazil
An kiyasta cewa mutane miliyan daya da dubu dari shida suke mutuwa ta dalilin kamuwa da cutar kanjamau kowacce shekara
Asusun tallafawa kananan yara UNICEF ta bayyana cewa Nigeriya tana kan hanyar shawo kan cutar ciwon shan inna
Kimanin ‘yan Nigeriya 300,000 suke mutuwa kowacce shekara daga matsalolin rashin lafiya sakamakon kamuwa da cutar kanjamau abinda kuma yasa ake samun kimanin kananan yara marayu Bmiliyan 1
Kamfanin sarrafa magunguna na Birtaniya GlaxoSmithKline yana neman izinin sayar da allurar rigakafin cizon sauro da aka gwada a yawancin cututtukan yaran kasashen Africa
Masana daga kasashe, ciki har da Najeriya, sun ce tilas gwamnatoci da hukumomi su dauki matakan samun yardar jama'a da kuma bada muhimmanci ga Polio a rigakafin da aka saba yi
An fara aikin rigakafin shan inna a jihar Kano dake arewacin Nigeriya
Jihar tana shirin yiwa kananan yara miliyan 3 domin kiyaye su daga cutar shan inna da kuma bakon dauro
Kundiyar aikin jinkai ta Rotary reshen birnin tarayya Abuja ya fara yin wani shiri yaki da cutar gudawa a kauyen Deidei dake kusa da babban birnin tarayya, saboda yadda cutar take kara yawa a kauyen
Cibiyar kula da yawan al’umma ta Majalisar Dinkin Duniya UNFPA tace zata taimaka da dala miliyan biyu da rabi domin kula da lafiyar iyaye mata da kananan yara
Hukumar UNICEF ta bayyana cewa kusan kananan yara miliyan sha daya a Najeriya suna shan wuya saboda rashin abinci mai inganci
Wani rahoton da aka yi a yi a jihar New York ya nuna cewa kwana da jarirai a gado daya da iyayensu mata, yakan taimakawa iyayensu mata shayar da su da nono har zuwa lokacin da masanan lafiya suka tsara musu
Kasar Birtaniya zata bada dala biliyan 1
6 ga gidauniyar kudin kasa ta duniya domin yaki da kanjamau, tarin fuka da cutar cizon sauro a cikin shekaru uku masu zuwa da fatar shawo kan cutukan da suke kisa
Majalisar ta yi gargadin cewa akwai hatsarin sake bullar cutar a wuraren da aka kawar da ita idan ba a gaggauta ja mata burki a wuraren da take yanzu ba
Wakiliyar UNICEF a Najeriya ta ce kasar tana samun nasara a yaki da Polio kuma ta doshi kawar da wannan cuta
Hukumar Lafiya ta duniya (WHO) tace kashi sittin da biyar da digo biyu na masu fama da ciwon shan inna suna sashin arewa maso gabashin Nigeriya
Kasar Ethiopia ta bada ruhoton samun bullar cutar shan inna guda biyu (WPV-1), wanda ya kawo yawan wadanda aka samu da kwayar cutar a kasar zuwa uku wanda, adadin kuma yana karuwa a yankin na Africa
Wani rahoton Majalisar Dinkin Duniya ya bayyana cewa, an sam raguwar masu mutuwa ta dalilin kamuwa da cutar kanjamau sakamakon karin magunguna da ake samu
Masanan kimiyya sun gano wata kwayar sashin jiki wadda suka ce zata iya shawo kan kamuwa da HIV, kwayar dake kawo kanjamau AIDS, daga yaduwa bayan ta shiga cikin jiki
Bincike ya nuna cewa kimanin mata masu ciki dubu sitiin ne suke mutuwa kowacce shekara domin rashin kulawa
A kokarinta na kawar da cutar kanjamau, gwamnatin kasar Amurka ta sake bayyana shirinta na hada kai da kungiyoyi da gwamnatoci karkashin shirin shugaban kasa na gaggawa domin kawar da kanjamau
Wani sabon ruhoto mai suna ‘kusa da ziro da cibiyar yaki da cutar kanjamau na majalisar Dinkin Duniya ya rubuta ya nuna cewa an sami raguwar mutuwar masu fama da cutar kanjamau sun ragu domin karin amfani da maganin rage karfin cutar a sashin duka
Wani banki na kasar Jamus kuma, zai ba Najeriya tallafin Euro miliyan 32 domin aiwatar da shirinta na kawar da Polio daga kasar
Gwamnatin jihar Bauchi tayi barazanar korar duk ma’aikacin lafiyar da bai dauki yaki da cutar shan inna da aminci ba
Gidauniyar tallafin kudin yaki da cutar kanjamau, tarin fuka, da kuma zazzabinr cizon sauro, tace tana bukatar dala biliyan goma sha biyar domin kauda wadanan cututtuka
Kungiyoyi masu zaman kansu sun fara gudummuwa a kokarin yaki da zazzabin cizon sauro a kauyukan da ke kewayen babban birnin tarayya Abuja
A zagayen bayarda maganin rigakafin Polio na watan Satumba da aka yi cikin makon da ya shige an hada har da tasoshin mota 86 a jihar
Masana sun bayyana cewa daya daga cikin hatsarorin da mata suke fuskanta da ya hafi rayuwarsu shine yawan haihuwa
Gwamnan Jihar Niger, Dr Mu’azu Babangida Aliyu, ya umurci shugabannin kananan hukumomin da suke kan iyaka da wadansu jihojin tarayya su karfafa yin allurar rigakafi domin kiyaye yaduwar kwayar cutar shan inna daga jiha zuwa jiha
An gudanar da ranar shayar da jarirai da nonon uwa na wannan shekarar a jihar kano a wani yunkuri na zaburar da iyaye muhimmancin shayar da yara da nonon uwa
Salma Anas-Kolo, ta ce rikicin Boko Haram shi ne babban dalilin da yasa jihar ta fi kowacce samun wadanda suka kamu da Polio
Masanan kiwon lafiya sun bukaci a rika yiwa mata masu ciki gwajin cutar HIV domin hana yada kwayar cutar daga uwa zuwa ‘ya’ya
A babban asibitin Bauchi na Urban Maternity aka kaddamar da bikin Makon shayarwar Na Duniya
Masu bincike sun ce sun gano shaidar da ta goyi bayan binciken da aka yi a lokacin baya cewa motsa jiki yana rage alamun ciwon da tsananin bacin rai ke sawa
An kaddamar da sabon zagayen aikin rigakafin cutar Polio na wannan watan a fadin jihar bauchi tare da tallafin hukumomin lafiya na duniya
Gwamnatin tarayya ta amince da kashe karin dala miliyan dari kowacce shekara domin yaki da kwayar cutar kanjamau da take nema ta zama annoba a kasar
Kwararru sun bayyana hanyoyin rage kitsen jiki da yake haifar da hawan jini
Kwarru sun bayyana cewar cutar kansar nono na karuwa tsakanin matan Nijeriya
Bisa ga cewar masana, daya daga cikin mata takwas na da hatsarin kamuwa da cutar a tsawon rayuwa
Asusun UNICEF yace, Najeriya bata sami cin gaba ba sosai a fannin shawo man mace macen kananan yara
Hukumomi a jamhuriyar Nijar sun tashi tsaye haikan wajen wayar da kan al’umma a kan hanyoyin da za a bi wajen kawo karshen yawaitar mace-macen mata da kananan yara yayin haihuwa
Wata kungiyar dake kula da lafiyar al’umma tace, yana yiwuwa kimanin mutane miliyan dari biyar su kamu da ciwon suga a cikin shekaru goma masu zuwa
Cibiyoyin kiwon lafiya da bunkasa kasa na duniya sun tsaida shawarar hada hannu a yaki da cutar kanjamau
Majalisar Dinkin Duniya ta bayyana wani sabon shirin hana ci gaba da yada kwayar cutar HIV
Majalisar Dinkin Duniya ta bayyana cewa, ana ci gaba da samun raguwar mutuwar al’umma ta dalilin kamuwa da zazzabin cizon sauro tun daga shekara ta dubu biyu, watau shekaru goma sha uku yanzu
Muryar Amurka da Hukumar raya kasashe masu tasowa ta Amurka sun kaddamar da shirin yaki da zazzabin cizon sauro a jahar Bauchi
Taron kolin shugabannin kasashen nahiyar Afrika da aka yi a birnin tarayyar Abuja kan yaki da tarin fuka da zazzabin cizon sauro da ake kira Abuja+12, ya amince da amfani da hodar DDT
Gwamnatin tarayyar Najeriya tace tana shirin yin wani shirin rigakafi ga mutane tsakanin shekaru goma sha biyar zuwa sama
a kasa baki daya a kokarinta na rage yada cutar kanjamau a kasar
Kwamitin “Polio Plus” a Najeriya yace yanzu babu kwayar cutar Polio a kashi 99 cikin 100 na Najeriya
Kwararru a fannin magunguna da ayyukan jinya sun bayyana jerin cututukan da ake bukatar yiwa kanannan yara rigakafi kafin su cika shekaru biyar domin kare su
Masana sun bayyana cewa, ana fara kulawa da lafiyar kananan yara ne daga ranar da mace ta sani cewa ta dauki ciki har zuwa lokacin da suka cika shekaru biyu, domin kare shi daga kamuwa da cututuka bayan ya girmai
An zabi jihohi 24 da zasu ci moriyar wannan tallafin da ya hada har da na gudanar da sauran ayyukan rigakafin cututtuka dabam-dabam
Masana sun bayyana cewa, kashi 80% na masu fama da ciwon suga a duniya zasu kasance a Najeriya da sauran manyan kasashen duniya a shekara ta 2030
Likitoci sun bada shawarar shayar da jarirai da nonon uwa domin kare su daga kamuwa daga cutuka da suka hada da gudawa
Ya zuwa farkon Agusta, yara 43 aka samu rahoton sun kamu da kwayar cutar Polio ta WPV, idan an kwatanta da yara 81 a shekarar da ta shige
An gudanar da makon shayar da jarirai da nonon uwa a jihar Naija da Majalisar Dinkin Duniya ta ware a cikin watan Agusta kowacce shekara
Jami’ain aikin magani a Jamhuriyar Nijar sun ja hankalin al’umma game da matakan kare kansu daga kamuwa da zazzabin cizon sauro ganin ana kara shiga damina
Rahoton wani bincike da aka gudanar ya nuna cewa, kimanin mutane dubu casa’in da biyar suke mutuwa kowacce rana a shekara saboda da shakar hayakin murhu
Wata kungiya mai suna TSHIP, dake aiki tare da hukumar raya kasashen Africa, USAID, ta bayanna cewa an sami wani magani mai hana mata zubar da jini bayan haihuwa
Binciken ya nuna cewa, kimanin kashi 52% na kananan yara tsakanin watanni shida zuwa biyar na haihuwa ya nuna cewa, suna dauke da kwayar cutar zazzabin cizon sauro
Likitoci sun yi jan hankali ga mutanen da suke fama da cututuka kamar ciown suga da hawan jinni da kuma kyambon ciki a kan abincin da zasu rika ci domin kawo rigakafi ga cututukan da suke fama da su
Taron shugbannin nahiyar Afrika ya bukaci kowacce kasa a Afrika ta kashe kashi goma sha biyar cikin dari na kasafin kudinta domin dakile nau’in wadannan cututukan
Kungiyar WRAPA ta yaba yadda kungiyoyi da malamai suka tashi tsaye haikan wajen wayar da kan al’umma a kan muhimmancin tazarar haihuwa
Gwamna Aliyu Magatakarda Wamako na Jihar Sokoto yace yanzu watanni 8 ke nan ba a samu bullar cutar ko sau daya ba a jihar
Masana masu bincike sun gano wata sabuwar hanya ta gano mutane masu dauke da tarin fuka, ko TB, ta hanyar gano wasu nau’oin Protein dake bin jiki idan huhun mutum ya fara lalacewa
Majalisar Dinkin Duniya tace kimanin kashi hamsin bisa dari na mata masu ciki a Nigeriya da sauran kasashe na Saharan Africa basu zuwa awo a kalla sau hudu, yawan ziyarar da Majalisar Lafiya duniya ta bada shawara, domin tabbatar da lafiyar iyaye mata da jariransu
An inganta yadda ake bayarda maganin rigakafin Polio a Jihar Bauchi saboda yaran dake shigowa daga makwabtan jihohi inda cutar ta yi tsanani
Kwararru sun bayyana cewa, zubar jinni fiye da kima yana kashe mata lokacin haihuwa
Kungiyar Likitocin Harhada Magunguna ta Najeriya ta ce rashin sanya 'ya'yanta cikin wannan aiki, yana rage masa kaifi da baza kwayar cutar
A jihohin arewacin Najeriya, wadanda cutar Polio ta nakkasa sune ke bi gida-gida domin shawo kan iyaye su kyale a ba ‘ya’yansu maganin rigakafi
Shugaban asibitin Maisamari dake garin Maradi Ibrahim Sabbi ya bayyana cewa rashin tsabta yana iya sa mutane su kamu da zazzabin cizon sauro wanda yafi kama kananan yara, kamar jarirai zuwa shekaru biyar
Kwararru sun bayyana cewa, zubar jinni fiye da kima yana kashe mata lokacin haihuwa
FOMWAN a Jihar Borno tana fadakar da iyaye muhimmancin yi wa 'ya'yansu rigakafin kamuwa da cutar Polio, ko shan inna
Wani sabon bincike na masana a kasar turai, ya bayyana cewa likitoci sun sami nasara wajen samar da isashshen nono ga mata masu shayar da yara ta wurin yin amfani da wani ruwan magani da ake kira insulin
Hukumar lafiya ta duniya ta bayyana cewa, kashi saba'in cikin dari na masu fama da zazaabin cizon sauro suna nahiyar Africa
Masana sun ce barin cikin mata ba abin da za a iya hanawa ba ne, musamman mata masu ciki da ba su kai wata uku ba
Sakataren Hukumar Kula da Lafiya tun daga matakin farko na babban birnin tarayya, Dr
Rilwanu Mohammed, yace za a hada kai da kungiyar NURTW don wannan aiki
Musamman kungiyar dake tallafawa wajen yaki da wannan cuta, ta nuna damuwa da yadda cutar ta yi katutu a Najeriya
Kananan yara tsakanin wata shida zuwa shekaru uku sukan yi fama da wani irin ciwon kunne da ake kira Otitis media, wanda yake ciwo a tsakiyar kunne
Gwamnatin tarayyar Najeriya ta dauki wani sabon mataki na tabbatar da cewa kowanne mutum ya sami kiwon lafiya nagari
A bayan da aka shafe makonni biyu babu rahoton sabbin kamuwa da cutar Polio, sai gas hi a makon farko na watan Yuli an samu yara 9 da cutar a Najeriya
Somaliya, wadda ta shafe shekaru 6 ba a samu rahoton kamuwa da cutar Polio ko daya ba, yanzu tana fuskantar annobar Polio fiye da Najeriya
Shan ruwan zafi na lemo kowacce safiya na taimakon wajen narkewar abinci
Malariya wata kwayar cuta ce wadda ke gurguntar da rayuwar mutane, wadda ke yaduwa ta wurin macen sauro
Ustaz Hussaini Zakariya na masallacin Uthman Bn Affan dake Abuja, ya soki lamirin wadanda ke fakewa da sunan addini su na hana yara karbar maganin rigakafin Polio
Kwararru a kan harkokin lafiya a Najeriya na ci gaba da nuna fargaba kan matakan da al’umomi a kasar ke daukawa wajen kare kansu daga cutar zazzabin cizon sauro musamman batun tsabtace muhalli da kwanciya cikin gidajen sauro
Shugaban cibiyar yaki da cutar fuka da ciwon kurkunu na jihar Kaduna Dr Julius Gajere, ya yi kira ga ‘yan Nigeriya su rika zuwa gwaji domin duba lafiyar jikinsu
Shugabannin Afrika baki daya ko kuma wakilansu na halartar wani kasaitaccen taro wanda ake nazari tare da yin bita a kan yaki da cututukan nan na kanjamau da tarin fuka da malariya watau zazzabin cizon sauro da manyan cututuka dake addabar kasashen Afrika
Ofishin rigakafin tarin fuka da kuturta na kasa yace za a kashe naira miliyan hudu, domin su fadada kiyaye ciwon tarin fuka a kananan hukumomi 15 na jihar kebbi
Shugaban kasa Goodluck Jonathan ya bayyana damuwa game da ci gaba da yaduwar kwayar cutar HIV a kasarn, ya kuma ce zai fuskanci wannan kalubalar sosai
Lawal Aliyu Rabe, yayi bayanin yadda aka gano magungunan rigakafi, da kuma yadda ake harhada su, musamman na Polio, domin kare yara daga zamowa guragu
Majalisar Dinkin Duniya ta yabawa sabon yunkurin shawo kan yada cutar HIV
An samu raguwar mutuwar masu kanajamau a Jihar Neja saboda matakan da gwamnatin jihar ke dauka
Barkewar cutar atini ta dauki rayuka biyar a birnin Upington cikin lardin Arewa na Afirka ta kudu
Wani bincike daga Jami’ar George Washington ya bayyana cewa, yin tafiya ta minti 15 bayan cin abinci yana hana tsofaffi kamuwa daga kashi na biyu na ciwon suga
Wata kungiya, mai suna TSHIP, dake aiki tare da hukumar raya kasashen Africa, USAID, ta bayanna cewa an sami wania magani mai hana mata zubar da jini bayan haihuwa
Wani sabon rahoto ya nuna cewa Najeriya ita ce kasa ta karshe a cikin kasashen da aka sami ci gaba a fannin yaki da cutar kwayar kanjamau inda ake kokarin rage yawan mutane masu mutuwa ta wajen cutar HIV
Jami’an kiwon lafiya na jihar Naija sun ce an samu koma baya wajen shayar da jarirai da nonon uwa
Kungiyar ta tattara masu goyon baya da masu adawa da aikin rigakafin cutar Polio domin musanyar ra'ayi kan wannan aiki a Minna, jihar Neja
Gwamnatin jihar Jigawa zata yiwa yara miliyan 1 allurar rigakafin cutar shan inna, a ci gaba da shirin allurar rigakafi
Gwamnatin jihar Jigawa zata yiwa yara miliyan 1 allurar rigakafn cutar shan inna, a ci gaba da shirin allurar rigakafi
Masana sun ce uwa mai shayarwa na iya shayar da yaron da ba nata ba, amma sai anyi mata gwajin cutar cida, anga cewa bata da ita tukuna
Directan cibiyar yaki da cutar kanjamau ta Najeriya –NACA- Prof
John Idoko, yayi kira da a kara bada tallafin kudi domin rage yaduwar cutar HIV a kasar
Asibitin Gwamnatin Tarayya dake Keffi bada maganin ciwon ido kyauta na tsawon kwana biyu a wadansu kauyuka dake cikin karamar hukumar Keffi, jihar Nasarawa
Kungiyar likitocin kula da lafiyar iyali ta duniya (WONCA) ta yi kira ga Gwamnatin tarayyar Najeriya ta karfafa kananan asibitocin kiwon lafiya (PHC), domin wannan zai rage kudaden da gwamnati ke kashewa a kan kiwon lafiya
A bayan da suka halarci taron duniya kan yaki da cutar Polio a daular Abu Dhabi, malaman na Musulunci sun yi bitar mako guda ma 'yan'uwansu malamai a Abuja
Wani kwamiti a Amurka yayi kira ga kowanne ba-Amurke tsakanin shekara 15 zuwa 65 yayi gwajin cutar HIV, domin kiyayesu daga hatsarin kamuwa da cutar
Bisa ga cewar kwamitin wannan kuma zai rage irin yadda mutane suka daukar cutar
Kungiyoyin lafiya sunce, zasu iya kauda cutar shan inna kafin shekara ta 2018 idan aka kashe kudi dala biliyan 5
5 da aka kayyade na yin allurar rigakafi da kuma shirin lura da tsaida cutar da kuma sauran kananan cututtukan a duniya
An sami raguwar kananan yara dake mutuwa ta dalilin kamuwa da cutar kyanda da kusan kashi 75% a duniya tun shekara ta 2000, sai dai rahotanni na nuni da cewa, an sami karuwar bullowar cutar a Asia da jijohin Africa sakamakon rashin allurar rigakafi dayta rage wannan ci gaban kawar da cutar
Kungiyar lafiya ta duniya ta bayyana cewa, Nigeriya ce tafi kowacce kasa yawan masu fama da ciwon suga a nahiyar Africa
Masu bincike a jami’ar Copenhagen, da wadansu cibiyoyin bincike uku da suka hada da wurin bincike na Seattle, da jami’ar Oxford, da wani wurin bincike a Tanzania da kuma Kamfanin magunguna na Retrogenix LTD, sun gano yadda kwayoyin cutar zazzabin cizon sauro suke girma a cikin jini, su haddasa zazazabin cizon sauro mai zafi
Darektan Hukumar Kiwon lafiya Matakin farko ta Kasa, Dr
Ado Mohammed, yace sun kara karfafa yakin da suke yi da wannan cuta mai gurguntawa ko kisa
Ofishin jihar Gombe na shirin kariyar cutar kuturta da tarin fuka yace an sami wadansu kananan yara guda biyar dauke da cutar kuturta a jihar
Majalisar Dinkin Duniya ta bayyana cewa, yawan mutane dake karbar maganin kare cutar HIV ya karu a Africa daga kasa da miliyan daya zuwa miliyan 7
Kungiyar Tarrayar Turai ba asusun tallafawa kanananan yara- UNICEF naira biliyan tara domin kula da harkokin lafiya, ruwa da tsabtace muhalli a jihohin Plateau, Ekiti, Adamawa da kuma Kebbi
Tsohuwar ministar harkokin matar a Najeriya ta ce tilas a daura damarar kara wayarwa da jama'a kai dpomin su fahimci dimbin amfanin rigakafin cutar ta Polio
Gwamnatin jihar Jigawa tayi wa kananan yara sama da miliyan daya rigakafin cutar kyanda, a cikin ayyukan makon lafiya na 2013 da aka yi a jihar
A bayan da aka samu wata matsala a yankin Tarauni, an roki al'ummar Jihar Kano da kada su yarda da masu yada jita-jitar cewa maganin rigakafin Polio ya lalace
Abimbola Fashola, tayi kira ga sauran kungiyoyi dake sashen lafiya a kasa gaba daya, da su taimaka wajen rage mutuwar kananan yara
An shawarci mata a jihar Osun, su dauki kwararan matakai domin kiyaye ‘ya’yansu daga kamuwa da zazzabin cizon sauro
Wani sabon bincike a kan yadda ake jinyar cutar zazzabin cizon sauro da sida (HIV /AIDS) a Nigeriya ya nuna cewa, kashi 53% na wadanda suka kamu da cututukan ne suke jinyar kansu
Lawal Aliyu Rabe, darektan Kiwon lafiya daga tushe a Jihar Katsina, yayi bayanin yadda a Hausance aka samu kalmar rigakafi da kuma dalilin da ake yinsa
Wani bincike da aka wallafa a wata wadda take bayyana yunkurin da ake yi a tsakanin al’umma da kuma tsare tsare ta wajen maida hankali kan gidajen da suka fi fuskantar hatsari, ta bayyana cewa, wannan yunkurin zai iya zama da amfani a yunkurin kare kananan yara daga zama a gidajen dake da hadari
‘Yan majalisar dokoki na jihar Bauchi suna kokarin fito da wata doka, wadda ta zama dole ga masu yin aure suje asibiti domin gwajin cutar kanjamau
Za a yi amfani da wannan kudi ta hannun hukumar Kiwon lafiya ta Duniya domin sanya idanu da binciken wuraren da ake samun yaduwar cutar a Najeriya
Kungiyar masu fama da cutar Polio ta Najeriya ta roki iyaye da su yi wa Allah su kai 'ya'yansu a ba su maganin hana kamuwa da wannan cuta mai janyo nakkasa
Gwamnatin jamhuriyar Nijar zata bada taukuicin kudi ga dukan wadanda suka kawo mata rahoton bullar cutar kurkunu a kokarin gwamnatin na shawo kan cutar
Kwararru sun gano cewa mai yuwuwa ne nan gaba a iya amfani da sinadarin Bitamin E wajen maganin cututuka da yawan kiba ke sawa, da suka hada da ciwon hanta da makamantan haka
Hukumar lafiya ta duniya tace ba a bukatar yiwa mutum karin rigakafin cutar shawara karo na biyu bayan shekaru goma kamar yadda aka saba
Rahoton Majalisar Dinkin Duniya ya nuna cewa adadin wadanda suke shan maganin kashe kaifin Cutar kanjamau a kashen nahiyar Afirka ya karu daga miliyan daya zuwa kusan miliyan bakwau a cikin shekaru bakwai
Masu bincike sun gano wata kwayar cuta wadda zata iya kama sauro ta sa kwayar cutar zazzabin cizon sauro ba zata iya kama shi ba
A kokarin rage mutuwar yara da mata wurin haihuwa, gwamnatin tarayya ta biya kudi da yawa, ga mata masu ciki da masu shayarwa domin karfafa su, su rika zuwa awon ciki a asibitocin gwamnati, su kuma rika kai ‘ya’yansu domin al’lurar rigakafin cututtuka masu kisa
Kungiyar mutanen da suka yi nasara da cutar shan-inna a Nigeria, sunyi kira mai karfi ga iyaye dasu kai ‘ya’yansu, kasa da shekara biyar domin a yi masu allurar rigakafi domin kiyaye su daga nakasa
Shugaban kungiyar masu fama da cutar Polio tare da sauransu a Kaduna sun ce hada malaman suyi muhawara ne zai kawo fahimta kan rigakafinta
Shekaru talatin bayan bullar kwayar cutar HIV, masu ilimin kimiyya sun hakikanta cewa, yana yiwuwa a sami maganin cutar kanjamau wadda tayi sanadin kashe kusan mutane miliyan talatin
Cibiyar Fiqhu ta Kasa da Kasa ta bayyana goyon bayanta ga gudanar da aikin rigakafin, tana mai cewa ta fitar da Fatawa kan wannan
Makarantar Islama ta kasa da kasa da ake kira International Islamic Fiqh Academy, ta bayyana goyon bayan rigakafin cutar shan inna da ake yi a Najeriya tare da jadada cewa zata yiwa dukan wanda ya kaiwa masu aikin rigakafin hari fatwa
Yana yiwuwa ‘yan mata da yawa a kasashe masu tasowa zasu iya samun rigakafin sankaran mara mai arha ta dalilin wani kokari da ake yin a rage tsadar maganin
Sakamakon binciken da wata cibiya mai zaman kanta take gudanarwa mako mako a fannin kiwon lafiya na nuni da cewa, komanin mutane bakwai cikin goma na ‘yan Najeriya sun yi fama da zazzabin cizon sauro a shekarar da ta gabata
Likitoci dake kula da mata sun yi gargadi da cewa, shan magani ba tare da izinin likita ba yana da hadarin gaske ga mata masu ciki
Hukumar lafiya ta duniya ta bayyana cewa, ana iya shawo kan zazzabin cizon sauro
Majalisar Dinkin Duniya tace zuba jari a kan yaki da zazzabin cizon sauro zai taimaka a yunkurin kula da lafiyar al’umma
Masu bincike sun gano cewa akwai maganin da yake da kaifi da yafi amfani wajen jinyar yara dake da kananan yara dake dauke da kwayar cutar HIV sai dai maganin yana da tsadar gaske, kuma ba a samunshi sosai kasashe masu tasowa
An kaddamar da wani sabon tsarin yakin cutar shan inna
Cibiyar yaki da cutar shan inna ce ta kaddamar da sabon kamfen na tsawon shekaru shidda a Abu Dhabi
Wani sabon rahoto daga wata kungiyar agaji ta kasa da kasa ya ce, kwanakin jarirai na farko a duniya su ne mafiya kasada a kusan kowace kasa, a ciki har da Amurka
Masana sun gano cewa sauron su na iya sabawa da wani maganin da mutane ke shafawa a jikinsu na korar sauro bayan 'yan sa'o'i kadan kawai
Babbar Lauyar Kotun Duniya mai shigar da kara Fatou Bensouda ta zargi Boko Haram da kisan kai da gallazawa
Masana sun gano cewa wani sinadari da ake amfani da shi wajen hana abinci lalacewa, yana kuma hana yaduwar wani nau’in cutar daji
Sai dai ana ta bayyana fargabar ko kamar ayyukan gwamnati da aka gani a can baya, jami'ai zasu handame kudaden ko zasu bari ayi aikin ceto rayuka
Babban jami’ain kiwon lafiya na jihar Bauchi yace kananan hukumomi maitan daga cikin 774 na Najeriya suna fuskantar cutar polio
Babban jami’ain kiwon lafiya na jihar Bauchi yace kananan hukumomi maitan daga cikin 774 na Najeriya na cikin hadarin barkewar cutar shan inna
Sakataren cibiyar Nisser Umar ya bayyana haka ne yayin kaddamar da aikin rigakafin shan inna da kari da aka gudanar a jihar a Karamar hukumar Ganjuwa,
Bisa ga cewarshi, kananan hukumomi 15 daga cikin ishirin na jihar na daga cikin kananan hukumomin dake cikin hadarin barkewar cutar
Sakamakon gaza yiwa kananan yara da dama rigakafi da kuma kaurar da tafiyar al’umma daga jiha zuwa jiha
Umar ya yi kira ga iyaye su tabbata an yiwa ya’yansu rigakafi, yayinda ya bayyana cewa, an kara yawan ma’aikatan da zasu gudanar da aikin rigakafin
Bisa ga cewarshi, gwamnati jiha tare da hadin guiwar kananan hukumomi ta sayi magani da za a iya yiwa yara miliyan daya da dubu dari tara rigakafi
Za a dauki kwana hudu ana gudanar da aikin rigakafin
Wani darektan majalisan dinkin duniya yace matasa dubu dari bakwai ne suke dauke da kwayar cutar kanjamau a Najeriya
Darektan cibiyar yaki da cutar kanjamau na Majalisar Dinkin Duniya Micheal Sidibe ya bayyana cewa, kimanin matasa dubu dari bakwai ne suke dauke da kwayar cutar kanjamau a Najeriya
Darektan ya bayyana haka ne a Abuja, babban birnin tarayyar Najeriya
Bisa ga cewarshi, kimanin daya cikin biyar na wadanda ke dauke da cutar kanjamau a Najeriya matasa ne tsakanin shekara 15 zuwa 32
Ya kuma bayyana cewa, kashi 24% na matasan ne kawai suka san matakan da ya kamata su dauka na kare kansu daga daukar cutar, da kuma yada ta
Mr Sidibe ya kuma yi kira ga gwamnatin tarayya ta hanzarta kafa dokar hana nunawa masu fama da cutar wariya
Bisa ga cewarshi, wadanda ke dauke da cutar, sun yi wahala sakamakon wariya da ake nuna mana fiye da cutar da suke dauke da ita
Cutar shan inna ta gurgunta yara hudu daga kananan hukumomi uku na jihar Zamfara cikin watanni shidda da suka shige
Cutar shan inna ta gurgunta yara hudu daga kananan hukumomi uku na jihar Zamfara cikin watanni shidda da suka shige
Babban darektan kiwon lafiya matakin farko a Najeriya Dr
Ado Mohammed ne ya bayyana haka a Gusau shelkwatar jihar, yayin kaddamar da kamfen yaki da cutar shan inna, wanda ya sami halartar shugabannin addini da sarakunan gargajiya daga jihohi goma sha tara na arewacin kasar
Mohammed ya bayyana cewa, kananan yara hudu da suka gurgunta sakamakon kamuwa da cutar tsakanin watan Janairu zuwa yanzu, sun fito daga kananan hukumomin Bukkyum da Maru da kuma Zurma
Bisa ga cewarshi, an sami biyu a Maru yayinda aka sami daya a karamar hukumar Bukkyum daya kuma a Maru
Darektan lafiyan ya bayyana damuwa ganin yadda kananan yara suke ci gaba da rasa rayukansu da kuma nakasa ta dalilin kamuwa da cutar shan inna duk da yake ana iya shawo kanta
Ya kuma bayyana takaicin katse hanzarin kananan yara da cutar ke yi sakamakon rashin maida hankali wajen gangami da bada hadin kai tare a daukar kwararan matakan shawo kan cutar
A cikin jawabinsa, Sarkin Musulmi, Alhaji Sa’ad Abubakar ya jadada bukatar ganin sarakunan gargajiya da shugabannin addinai sun hada hannu wajen wayar da kan jama’a dangane da illar cutar shan inna
Ya kuma yi kira garesu, su bada gagarumin goyon baya domin ganin an cimma burin shawo kan cutar a kasar kafin karshen shekara ta dubu biyu da goma sha uku kamar yadda aka kiyasta
Wani fitaccen likita a Amurka ya karfafa bukatar sauya hali a matsayin hanyar yaki da cutar kanjamau
Wani fitaccen likitan yaki da cututuka a Amurka Dr
Daniel Halperin yana karfafa kwararru na kasa da kasa a fannin aikin lafiya, su karfafa bukatar sauya hali a matsayin muhimmiyar hanyar da zata taimaka wajen yaki da cutar kanjamau
Likitan ya bayyana haka ne a cikin wani littafi da suka rubuta na hadin guiwa tare da Craig Timberg, wani tsohon editan jaridar Washington Post
A cikin littafin mai suna “Tinderbox: How the West Sparked the AIDS Epidemic and How The World Can Finally Overcome it
”, marubutan sun bayyana yadda yin kaciya a wadansu kasashen nahiyar Afrika ya taimaka wajen rage yada cutar kanjamau
Banda kaciya kuma, suka ce, an sami raguwar yada cutar kanjamau a kasashe da dama da suka hada da Uganda da kuma Zimbabwe, da dadewa kafin a sami magunguna da suke rage kaifin cutar
A cikin gangamin da gwamnatin shugaba Yoweri Museveni na kasar Uganda tayi, kimanin shekaru 20 da suka shige, an fadakar da jama’a su guji cutar su kuma ji tausayin iyalan da zasu bari a baya
Yayinda aka kuma yi kira ga maza da mata su rage yawan mutanen da suke jima’i da su
Marubuta littafin sun ce sauya halin rayuwa da kuma yiwa maza kaciya sun fi arha fiye da sauran hanyoyin yaki da cutar kanjamau kuma suna ta tushe a al’adun jama’a
Gwamnatin tarayyar Najeriya ta bayyana cewa, ta kara damara domin ganin ta magance yadawa kananan yara cutar kanjamau
Gwamnatin tarayyar Najeriya ta bayyana cewa, ta kara damara domin ganin ta magance yadawa kananan yara cutar kanjamau
Daya daga cikin matakan da gwamnatin ke shirin dauka shine, aiwatar da shirin Hukumar lafiya ta Duniya da ake kira “Option B Plus”
Darekta janar na cibiyar yaki da cutar kanjamau na kasa farfesa John Idoko ne ya bayyana haka a wajen taron yaki da cutar kanjamau na kasa da kasa da ake gudanarwa a birnin Washington DC
Gwamnati zata dauki kwararan matakan cimma muradin karni da kuma rage yada kwayar cutar kanjamau daga uwa zuwa jariri da kimanin kashi casa’in bisa dari kafin shekara ta dubu biyu da goma sha biyar, da kuma tallafawa mata masu juna biyu dake dauke da kwayar cutar kanjamau
Farfesa Idoko ya bayyana cewa karancin kudi yana gurguntar da yunkurin cimma wannan burin, dalilin da kuma yasa daga cikin dakunan kula da mata masu juna biyu dubu takwas da dari uku da sittin da ake da su, dari shida da sittin kadai suke kulawa da matan dake dauke da kwayar cutar kanjamau
Ya kuma bayyana takaicin ganin yadda kimanin kashi 50% na mata masu juna biyu a yankunan karkara basu zuwa awo duk da kokarin da gwamnati ke yi na samar da gidajen awo a yankunan karkara
Sakatariyar ma'aikatar harkokin wajen Amurka tace Amurka zata kara maida hankali kan yaki da cutar kanjamau
Sakatariyar ma’aikatar harkokin wajen Amurka Hillary Clinton Hillary Clinton ta bayyana cewa, Amurka zata kara maida hankali a yaki da cutar kanjamau, ta kuma ce tana kokarin ganin an shawo kan cutar baki daya
Sakatariya Clinton ta bayyana haka ne a wajen taron kasa da kasa na yaki da cutar kanjamau da ake gudanarwa a Washington DC
Mrs Clinton tace Amurka ba zata yi kasa a guiwa ba kuma zata kashe kudin da ake bukata domin cimma wannnan burin
Ta kuma yi watsi da kushewar da ake yi cewa, Amurka bata kula da ganin bayan cutar da aka shafe shekaru 30 ana fama da ita ba
Ta kuma bayyana cewa, tilas ne gwamnatoci su shawo kan yada cutar, yayinda tayi kira ga maza su amince a yi masu kaciya, yayinda tayi kira ga matan dake dauke da cutar kanjamau su kiyaye shawarwarin likitoci domin ceton rayukan jariransu
Bisa ga cewarta, “wannan yaki ne da zamu iya nasara
Mun riga mun yi nisa, ba kuma zamu koma da baya ba
Kamfanin kiwon lafiya a Afirka Philips Healhcare ya kaddamar da wani shirin kula da mata masu juna biyu da jarirai a Najeriya
Kamfanin kiwon lafiya a Afirka Philips Healhcare ya kaddamar da wani shirin kula da mata masu juna biyu da jarirai a Najeriya
Kamfanin ya dauki wannan matakin ne a yunkurinshi na inganta kula da mata masu juna biyu da kananan yara a Najeriya da kuma fadada ayyukan jinya
Kamfanin Philips Healthcare Africa ya samar da sababbin na’urorin aikin jinya tare da daukar wani ma’aikaci a matsayin manaja da zai yi aiki a Najeriya
Matakan da Kamfanin Philips ya dauka na cimma wannan burin sun hada da samar da kayan aiki da horaswa ga ma’aikatan jinya a matakai dabam dabam kan kula da mata masu juna biyu da nufin ganin sun haihu lafiya da kuma tabbatar da lafiyar jarirai
Kamfanin ya kuma hada hannu da ma’aikatar lafiya ta kasa inda yake samar da kayan aiki na zamani da suka hada da na’urar daukar hoton tantance kwayar cuta da na’urar gano sankaran mama na mata
Banda Najeriya, kamfanin Philips ya kaddamar da wannan shirin a kasashe hudu da nufin ganin an cimma burin muradun karni da shawo kan mace macen mata da kananan yara kafin shekara ta dubu biyu da goma sha biyar
Yanzu haka dubban mutane suna birnin Washington Dc nan suna halartar taron kasa da kasa akan kanjamau
Dubban mutane suna nan birnin washington DC a ranar ta hudu a taron kasa da kasa akan kanjamau da yake maida hankali akan munin cutar da yiwuwar jinyar cutar
Jiya talata wani masani kimiya mai bincike daga kasar Spain mai suna Javier Martinez Picado ya fadawa mahalartar taron cewa, yanzu masanan kimiya masu bincike suna nazarin hanyoyin guda biyu na jinyar kanjamau
Abu na farko shine kawar da kwayar cutar daga ciki mutane, ko kuma samun wata hanya ko kuma dabarar da jiki zata sarafa kwayar cutar a takaice jiki tayi watsi da kwayar cutar
Haka kuma mataimakin sakatariyar harkokin wajen Amirka mai kula da harkokin kiwon lafiya mai suna Howard Koh yace Amirka tana fatar yawan masu kamuwa da kanjamau da wajen kashi ashirin da biyar daga cikin dari cikin shekaru uku masu zuwa
A ranar ta uku da fara wannan taro masanan nan Amirka sun bada sanarwar wata sabuwar dabarar da aka tsara da nufin taimakon mata kare kansu daga harbuwa da kwayar cutar kanjamau ko SIDA
Kwararru sun ce mai shan maganin cutar kanjamau yana bukatar hadin kai da goyon bayan iyali
Shugaban Sashen horas da aikin magani da kuma jinya na jami’ar Bingham a Najeriya Dr
Musa Dankyau ya bayyana cewa, mai shan maganin cutar kanjamau yana bukatar hadin kai da goyon bayan iyali da kuma al’umma domin ganin maganin ya yi aiki yadda ya kamata
Likitan ya kuma bayyana cewa, daya daga cikin dalilan da ya sa maganin rage kaifin cutar kanjamau baya aiki shine, yawancin lokuta masu jinya basu sanar da iyalansu halin da suke ciki, ta dalilin haka iyalan basu san ko suna dauke da cutar ba balle suma su nemi magani
Dangane kuma da ikirarin da wadansu likitoci ko masu maganin gargadiya suke yi na iwa warkar da cutar kanjamu, Dr
Musa Dankyau yace kawo yanzu, babu wani binciken da aka gudanar da ya tantance wadannan harsashe
Likitan ya kuma bayyana cewa, cin kayan lambu da kuma ganye yana taimakawa wajen gina jiki, amma ba maganin cutar kanjamau ba
Musa Dankyau ya bayyana haka ne a cikin hirarsu da Grace Alheri Abdu yayin taron yaki da cutar kanjamau na kasa da kasa da ake gudanarwa a birnin Washington DC
matan shuwagabanin afrika ko kuma matan azaluman afrika,maza sun kasa bare mata
matan shuwagabanin afrika ko kuma matan azaluman afrika,maza sun kasa bare mata
Dubban wakilan kasashen duniya daban-daban na halartar babban taron kasa da kasa da aka soma a nan Washington akan yaki da cutar kanjamau
Dubban wakilan kasashen duniya daban-daban na halartar babban taron kasa da kasa da aka soma a nan Washington akan yaki da cutar kanjamau mai karya garkuwar jii ta AIDS/SIDA, wanda yau aka shiga rana ta ukku da soma shi
A jawabin da tayi jiya awurin taron, Sakatariyar Ma'aikatar harkokin wajern Amurka Hillary Clinton tace Amurka ta daura damarar ganin cewa an sani al’ummar da bata da wannan cuta
Saboda haka ne tace a shirye Amurka take ta tanadi mankudan kudaden da za’a yi anfani da su a kasashen Afrika da sauran kasashen wajen yakar wannan cutar, musamman don hana iyaye mata baiwa ‘yayansu jarirai wannan mummunar cutar
Ta kuma yaba da wasu sababbin matakan yin kaciya da aka fito da su a kasashen Afrika dake hana wanzuwar daukar kwayar cutar ta HIV/AIDS a cikin hanzari
Halin ko in kula na kara taimakawa wajen yaduwar cutar kanjamau a Najeriya
Shugaban Sashen koyar da aikin magani da jinya na jami’ar Bingham a Najeriya Dr
Musa Dankyau, ya bayyana cewa, halin ko in kula da kin sauya rayuwa ke haddasa yaduwar cutar kanjamau a kasar, duk da ci gaban da ake samu a yunkurin yaki da cutar
Dankyau wanda yake halartar taron yaki da cutar kanjamau na kasa da kasa da ake gudanarwa a halin yanzu a birnin Washington yace, duk da fadakar da jama’a da samar da magunguna kyauta, da kuma tallafi da ake samu daga cibiyoyin agaji da kasashen duniya, har yanzu cutar tana ci gaba da yaduwa a birane da kauyuka
A cikin hirarsu da Grace Alheri Abdu, Dr
Dankyau ya bayyana jihohin da aka fi yawan masu dauke da cutar, da dalilan yaduwar cutar a jihohin, ya kuma yi bayani kan ikirarin da wadansu masu aikin jinya da masu maganin gargajiya ke yi cewa suna da maganin kanjamau
Tunda masu maganin gargajiya sunce suna da maganin kanjamau to yakamata hukumar binciken maganunuka ta duniya tahada gwiwa dasu dan asamar da maganin cutar kanjamau
Kai dan adam kaida kajitsoran allah kabi abun da addininka yace maka shine kawai mafita
Bincike na nuni da cewa, kimanin kanananan yara dubu dari ne suke mutuwa kowacce shekara ta dalilin cutar sikila a Najeriya
Bincike na nuni da cewa, kimanin kanananan yara dubu dari ne suke mutuwa kowacce shekara ta dalilin cutar sikila a Najeriya
Bisa ga rahoton, kimanin mutane miliyan biyar suke fama da cutar daga cikin dubu 150 da ake haihuwa da cutar kowacce shekara kuma dari ke rasa rayukansu
Darektar cibiyar nazarin aikin magani da horaswa ta jami’ar Badun farfesa Adeyinka Falusi ce ta bayyana haka yayin gudanar da ayyukan makon cutar sikila na duniya
Darektar ta bayyana cewa, Najeriya tafi kowacce kasa a duniya yawan masu fama da cutar sikila, da kuma rashin ingancin harkokin kiwon lafiya da kula da marasa lafiya
Ta kuma yi kira ga gwamnatin Najeriya ta samar da kayan aiki da za a iya tantance kwayar cutar a jinin jarirai domin daukar mataki kan lokaci
Farfesa Falusi ta kuma jadada bukatar gwada jini da wayar da kan masu shirin aure dangane da yiwuwar haihuwar yara da cutar sikila da kalubalar dake tattare da cutar da kuma hanyar magancewa
Shugabannin manyan kamfanonin kasashen duniya sun yi kira da a kawo karshen kayyade tafiye-tafiyen masu dauke da kwayar cutar HIV
Shugabannin manyan kamfanonin kasashen duniya sun yi kira da a kawo karshen kayyade tafiye-tafiyen masu dauke da kwayar cutar HIV
Shugabanni sama da kamfanoni ishirin sun bayyanan yau Lahadi cewa, iyakar da aka yiwa kasashen duniya 46 ba wariya bane kadai, amma yana da illa ga harkokin kasuwanci
Sun bada sanarwar tasu ne, yayinda kimanin kwararrun binciken kwakwa dubu 25, da shugabannin siyasa da jami’an diplomasiya da kuma masu ruwa da tsaki suke fara taron yaki da cutar kanjamau na kasa da kasa na kwana shida a Washington
Shugaban kamfani tufafi na Levi Strauss, Chip Bergh ya bayyana cewa, a harkokin kasuwanci da ake neman yin fice, kamfanoni suna bukatar sukunin aikawa da ma’aikatansu duk wurin da ake bukatarsu
Za a yi taron da aka saba gudanawar bayan kowacce shekar biyu ne a Amurka, karon farko cikin shekaru 22, bayanda shugaban Amurka Barack Obama ya dage dokar hana masu dauke da cutar kanjamau tafiya a shekara ta dubu biyu da goma
XIX International AIDS Conference July 22-27, 2012
Kimanin manyan kwararru a fannin binciken kwakwa kan cutar AIDS dubu 25 ne zasu fara wani taron kasa da kasa kan yaki da cutar kanjamau gobe Lahadi
Kimanin manyan kwararru a fannin binciken kwakwa kan cutar AIDS dubu 25 ne daga kasashen duniya, da shugabannin addini da jami’an diplomasiya da kuma masu ruwa da tsaki zasu fara wani taron kasa da kasa kan yaki da cutar kanjamau gobe Lahadi
Za a yi toron da ake gudanarwa bayan kowacce shekara biyu daga ranar 22 ga watan Yuli zuwa 27 a birnin Washington, birnin da ya kasance daya daga cikin biranen da aka fi yawan masu dauke da kwayar cutar kanjamau a Amurka
Sakatariyar ma’aikatar harkokin wajen Amurka Hillary Clinton, tsohon shugaban kasar Amurka Bill Clinton, da maidakin tsohon shugaban kasar Amurka Laura Bush zasu yi jawabai a wurin taron
Sauran manyan jami’an da zasu yi jawabai sun hada da shugaban babban bankin duniya Jim Yong Kim, da shugaban kamfanin komfuta na Microsoft kuma fitaccen mai halin jinkai Bill Gates
Kanjamau cuta ce dake karya garkuwar jiki, ta sa mutane su kamu da cuta cikin sauri
Ana samun kwayar cutar kanjamau a ruwan jikin mutum dake dauke da cutar kuma aka daukarta ta wajen dagula jinin mai dauke da cutar, kojkima’I, ko kuma daga uwa zuwa jariri lokacin da mace take da ciki, ko shayar da jariri da nono
Majalisar Dinkin Duniya tace kimanin mutane miliyan 34 ne ke dauke da kwayar cutar HIV a duniya, yayinda kimanin miliyan daya da dubu dari bakwai suka mutu ta dalilin cutar a shekara ta dubu biyu da goma sha daya
Jiya Jumma’a babban magatakardar Majalisar Dinkin Duniya Ban Ki-moon ya zabi Micheal Kazatchkine a matsayin manzonshi na musamman kan cutar kanjamau a gabashin kasashen turai da tsakiyar Asiya inda cutar take ci gaba da yaduwa
Ban ya zabi tsohuwar mataimakiyar babban magatakardar Majalisar Dinkin duniya Asha-Rose Migiro a matsayin manzo ta musamman kan cutar kanjamau a Afrika, nahiyar da tafi kowacce yawan masu dauke da kwayar cutar HIV a duniya
Gaskiyana da akecewa ankusa ahana mata hauhuwa a najeria
Gaskiyana da akecewa ankusa ahana mata hauhuwa a najeria
Wadansu ‘yan majalisar dokokin kasar Zimbabwe guda hudu sun yi kaciya a yunkurin wayar da kan al’umma dangane da illar cutar kanjamau
Wadansu ‘yan majalisar dokokin kasar Zimbabwe guda hudu sun yi kaciya a yunkurin wayar da kan al’umma dangane da illar cutar kanjamau
‘Yan majalisar wadanda suka fito daga manyan jam’iyun siyasar kasar dake adawa da juna, Jam’iyar shugaba Robert Mugabe, ZANU-PF da kuma ta Firai Minista Morgan Tsvangirai, MDC, sun dauki matakin hadin guiwar a yunkurin shawo kan cutar
Binciken Hukumar lafiya ta duniya na nuni da cewa, yiwa maza kaciya yana rage hadarin kamuwa da kwayar cutar HIV da kasshi 60%
Kasar Zimbabwe tana amfani da wannan hanyar wajen yaki da cutar kanjamau da tayi kamari a kasar
A shekarar alib da dari tara da casa’in kasar Zimbabwe ce tafi kowacce kasa a duniya yawan masu fama da cutar kanjamau, yayinda aka sami kimanin kashi 13
7% na mutanen da suka balaga a kasar dauke da kwayar cutar a 2009
Ya Allah kasa mucika imani amin Arbiyu gidan madi
Ana bukatar hadin kan dukan kananan hukumomin Najeriya 774 kafin a iya cimma burin shawo kan cutar shan inna
Ana bukatar hadin kan dukan kananan hukumomin Najeriya 774 kafin a iya cimma burin shawo kan cutar shan inna
Gwamnan jihar Jigawa, Alhaji Sule Lamido da ministan lafiya Dr
Onyebuchi Chukwu da kuma karamin ministan lafiya wanda shine shugaban kwamitin shugaban kasa na musamman kan yaki da cutar shan inna, Dr
Muhammed Pate ne suka bayyana haka a Abuja bayan zaman kwamitin a fadar shugaban kasa
Sun bayyanawa shugaban kasa Goodluck Jonathan, cewa kananan hukumomi 34 suna kawo cikas a wannan yunkurin kasancewa basu taka rawar gani wajen daukar matakan yaki da cutar ba
A cikin jawabinshi, shugaban kwamitin shugaban kasar Dr
Pate, yace duk da yake ana kokarin rage raduwar cutar, ba a shawo kanta baki daya ba
Ya bayyana cewa,an sami kanananan yara 49 da cutar a kananan hukumomi 34 na jihohi goma na kasar inda aka sami kashi 50% na masu dauke da cutar a jihohin Katsina, Kaduna da kuma Kano
Yayinda rahoton ya nuna cewa, ba a sami bullar cutar ba a jihohi 24 cikin shekaru biyu
Bisa ga cewarshi, kananan hukumomi biyar ne kadai a kasar suke kawo cikas a cimma burin shawon kan cutar
Wadanda suka halarci zaman sun hada da gwamnoni da wakilan Hukumar lafiya ta Duniya da asusun tallafawa kananan yara UNICEF da kuma gidauniyar Bill da Milinda Gates
Birnin tarayya Abuja ya sami tallafin yaki da zazzabin cizon sauro da gudummuwar Naira miliyan hamsin da uku daga Babban Bankin Duniya
Birnin tarayya Abuja ya sami tallafin yaki da zazzabin cizon sauro da gudummuwar Naira miliyan hamsin da uku daga Babban Bankin Duniya
Babban bankin Duniyan ya bada gudummuwar ne ganin yadda zazzabin cizon sauro ya zama babbar matsala a Najeriya
Sakataren sakatariyar ayyukan kiwon lafiyar al’umma a Abuja, Ademola Onakomaiya, wanda ya sanar da haka, ya bayyana cewa, za a yi amfani da kudin a wajen sani sabon shirin samar da gidan sauro mai taken “Gidan sauro biyu a kowanne gida”
Onakomaiya ya bayyana cewa, zazzabin ciwon sauro yafi tsanani tsakanin kananan yara da shekarunsu suka gaza biyar da kuma mata masu ciki a kasashen nahiyar Afrika dake yankin Hamada abinda yake kai ga rasa rayukansu
Bisa ga cewarshi, zazzabin cizon sauro shine sanadin rasa rayukan kimanin kashi 20% na kananan yara a a Najeriya inda kimanin kananan yara 4,000 suke mutuwa kowacce shekara ta dalilin cututukan da ake iya magancewa
Abinda ya kamata ki yi ko kuma ki kiyaye da ya shafi muhalli
Daga Marwan B Kabir Kajuru daki kaduna ya kamata mai juna biyu ta kiyaya jaririnta da zuwa a sibiti
Darektan cibiyar yaki da cutar kanjamau na Najeriya yace ‘yammata na fuskantar hadarin kamuwa da cutar kanjamau
Darektan cibiyar yaki da cutar kanjamau na Najeriya Farfesa John Idoko, ya bayyana cewa, yammata sun fi fuskantar hatsarin kamuwa da cutar kanjamau idan ba a tarbiyantar da su ba
Darektan ya bayyana haka ne yayin kaddamar da wata mujallar kiwon lafiya a birnin Ikko
Bisa ga cewarshi, ‘yan matan da suka ballaga suna cikin hatsarin kamuwa da cutar kanjamau sabili da irin yanayin da suke girma ciki da al’ada da ke sa su yi jima’I mazan da suka girme su
Idoko yace wadansu camfe-camfen a kasar suna sa ‘yammatan da suka balaga su yi jima’I da maza dabam dabam, ko su ki bayyana ra’ayinsu na mu’amala da jinsi daya, wanda bisa ga cewar darektan yana kara yada cutar kanjamau
Farfesa Idoko ya bada shawarar sa ilimin mutumtaka a darusan makarantar jami’a da sakandare domin ilimantar da matasa yadda zasu yanke shawarar da zata taimake su da kare lafiyarsu
Darektan ya bayyana damuwa ganin samar da wannnan damar zata iya budewa wadansu matasa kafar shiga ayyukan assha, ya kuma shawarci al’umma su bada gudummuwa domin cimma burin kare rayuka da lafiyar ‘yammata
Nidai anawa shawarar,zan iya cewa aje inda karuwai suke inda gidagensu suke a kamosu aje a tarbiyantar dasu ta hanyar da sauransu zasu daina sana ar kunga an samu saukin yada cutar ta hiv,tabbas idan akayi haka za'a samu sauki,na gode
Hukumar tantance inganci abinci da magunguna ta Amurka ta amince da amfani da wata sabuwar na’urar gwada kwayar cutar kanjamau
Hukumar tantance inganci abinci da magunguna ta Amurka ta amince da amfani da wata sabuwar na’urar gwada kwayar cutar kanjamau, wadda mutum zai iya saya ya gwada kanshi a gida ya kuma sami sakamakon nan take
Wannan salon gwajin da ake kira “OraQuick”, ana amfani da shi ne, ta wajen share dasashen hakori da tsinken dake dauke da magani daga nan a sa cikin kwalbar gwaji wadda zata nuna ko mutum yana dauke da kwayar cutar ko babu cikin mintoci 20
Idan sakamakon ya nuna cewa, mutum yana dauke da kwayar cutar kanjamau, ana bukatarshi ya tafi wajen likita domin sake yin gwajin da zai tabbatar da sakamakon na farko
Hukumar ta amince da amfani da na’urar ne wadda za a iya saye a kemis, bayan watanni biyu da wani kwamitin mashawarta mai membobi 17 ya kada kuri’ar amincewa da amfani da na’urar
Duk da yake kwararru suna cewa, babu tabbas a sakamakon da wannan na’urar zata bayar, hukumar ta bayyana cewa, illar rashin sanin kamuwa da cutar yafi muni kasancewa gwajin zai iza mutum tuntubar likita domin neman tabbacin ko yana dauke da cutar ko babu
Nitika Pant Pai,Wani farfesar magani ta jami’ar Montreal's McGill , ta bayyana cewa, saida na’urar a kemis ba tare da neman izinin likita ba, zai rage dari- dari da kyamar da ake yi da zuwa gwajin kwayar cutar HIV
Abubuwan da zaki yi ko kuma kiyaye ta fuskar rayuwar yau da kullum
Abubuwan da zaki yi ko kuma kiyaye ta fuskar rayuwar yau da kullum
Kananan yara 45 aka samu dauke da kwayar cutar shan inna a jihohi goma na Najeriya
Kananan yara 45 aka samu dauke da kwayar cutar shan inna a jihohi goma na Najeriya, tsakanin watan Janairu zuwa Yunin wannan shekarar, akasin 25 da aka samu a daidai wannan lokacin bara
Asusun tallafi na kananan yara UNICEF ne ya bayyanan haka a cikin wani rahoto da ya bayar
Bisa ga rahoton, kowanne yaro daya cikin uku a jihohin Borno da Kano da Sokoto da kuma Yobe inda aka fi samun yara dauke da kwayar cutar, basu sami maganin rigakafi sau hudu ba, yayinda aka sake samun bullar cutar a jihohin Kaduna da Niger cikin shekara ta dubu biyu da goma sha biyu bayan shafe shekaru ba tare da an sami ko yaro daya dauke da kwayar cutar ba
Rahoton ya kuma nuna cewa, an sami raguwar yaran da ba a samu a gida lokacin gudanar da rigakafin, yayinda ake rasa samun kananan yara da dama lokacin gudanar da allurar rigakafi a Najeriya
Bisa ga rahoton na UNICEF ana ci gaba da samun ingancin aikin rigakafi idan aka kwatanta da shekarun baya
Kididdiga ta baya bayan nan na nuni da cewa, Kano tafi kowacce jiha yawan kananan yaran da ba a yiwa allurar rigakafi ba, biye da Kebbi da kuma Sokoto
Rashin bada hadin kai da iyaye ke yi, yana daya daga cikin dalilan da suka sa aka gaza yiwa kimanin kashi 24 na kananan yara rigakafi a lokacin rigakafin da aka gudanar cikin watan Mayu
Ta dalilin haka, asusun UNICEF, tare da hadin guiwar shirin kiwon lafiya matakin farko na kasa, suka tura tawagar ma’aikatan sa kai masu tada tsimin jama’a da nufin shawo kan wannan matsalar
Inda ake kyautata zaton tura kimanin ma’aikatan sa kai dubu biyu da dari da hamsin a wuraren da aka hana yiwa kananan yara rigakafi
Mahalarta taron koli kan shawo kan mace macen kananan yara sun lashi takobin hada hannu domin cimma wannan burin
Mahalarta taron koli kan shawo kan mace macen kananan yara sun lashi takobin hada hannu domin cimma wannan burin
Taron da Ma’aikatar lafiya ta Tarayyar ta shirye tare da hadin guiwar cibiyar lafiya matakin farko, da kungiyar likitocin kananan yara- IVAV, da kuma sauran kungiyoyin agaji na kasa da kasa, ya hada kan manyan jami’an gwamnati da shugabannin ma’aikatu da na cibiyoyi masu zaman kansu, wadanda suka taru domin hada hannu a yunkurin samar da magungunan rigakafi a kasar baki daya
Wani mataki da ake gani zai tamaka wajen rage mutuwar kananan yara a kasar da ta kasance ta biyu a duniya da ake rasa rayukan kananan yara
Najeriya ta dauki matakai dabam dabam a lokutan baya, na shawo kan mace macen kananan yara, da suka hada da kara azama a yaki da zazzabin ciwon shan inna da tetanus da sauran cututuka da suke katse hanzarin kananan yara
Duk da wannan yunkurin, har yanzu, akwai sauran aiki a gaba , kasancewa kananan yara da dama suna ci gaba da rasa rayukansu sakamakon kamuwa da cutukan
Binciken na nuni da cewa, kara yawan allurar rigakafin da ake yi a halin yanzu zuwa kashi 90% zai iya ceton rayukan kananan yara dubu dari shida a Najeriya cikin shekaru goma masu zuwa , ya kuma bunkasa tattalin arzikin kasar da dala biliyan goma sha bakwai
Rashin kasancewar kananan yara a gida lokacin rigakafin shan inna ke gurguntar da nasarar shirin
Rashin kasancewar kananan yara a gida lokacin rigakafin shan inna ke gurguntar da nasarar shirin
Bincike na nuni da cewa, rashin kasancewar kananan yara a gida ko kuma boye su da iyaye ke yi a lokacin rigakafi shine sanadin gaza yiwa kashi 83% allurar rigakafi a Najeriya
Ta dalilin haka wadansu gwamnatocin jihohin arewacin kasar da suka hada da Kano da kuma Jebbi suka aiwatar da wani shirin na amfani da ma’aikatan sa kai daga cikin al’umma wajen gudanar da ayyukan rigakafi da kuma wayar da kan al’umma kan harkokin lafiya
Jihar Kano ta horas da masu aikin sa kai 557 wadanda daga ciki 388 suke gudanar da aikin tsakanin al’umma yayinda jihar Kebbi kuma ta horas da masu aikin sa kai 200
Babban jami’in rigakafin shan inna na asusun tallafawa kananan yara UNICEF a Najeriya, Tommi Laulajainen yace an fi samun kalulaba a jihar Kano wajen aiwatar da wannan shirin, sabili da yawan kauyukan da ake bukatar yiwa kananan yara allurar rigakafi
Shirin da ake gudanarwa tare da tallafin asusun Bill da Milinda Gates da kuma cibiyar yaki da cututuka ta kasa CDC, zai maida hankali wajen yiwa kanannan yaran da basu sami rigakafi ba allurar a rukunin rigakafin na uku, musamman a jihohin Zamfara, Jigawa, Katsina, Yobe da kuma Borno
Za a dauki ma’aikatan sa kai dubu biyu da dari da hamsin wadanda za a tura kauyukan da ake da kananan yaran da basu sami rigakafi ba
Majalisar Dinkin Duniya ta bada rahoto cewa, an sami raguwar mutuwar al’umma ta dalilin kamuwa da zazzabin cizon sauro
Majalisar Dinkin Duniya ta bada rahoto cewa, an sami raguwar mutuwar al’umma ta dalilin kamuwa da zazzabin cizon sauro, tsakanin ‘yan gudun hijira dake kan iyakar kasar Sudan
A lokutan baya, zazzabin cizon sauro ne yake kashe ‘yan gudun hijirar kasar Sudan fiye da kowacce cuta
Sai dai a halin yanzu, duk da yake zazzabin har yanzu yana kisa, rahoton Majalisar Dinkin Duniya na nuni da cewa, zazzabin cizon sauro ya kasance cuta ta biyar dake kisan ‘yan gudun hijirar
An samu raguwar kisan da cutar ke yi ne, sakamakon wani shiri da Majalisar Dinkin Duniya ta gabatar da ake kira Ba Komi Banda gidan sauro, “Nothing But Nets” gamgamin yaki da cutar zazzabin cizon sauro mafi girma da aka gudanar a duniya da ake kyautata zaton zai taimaka wajen kawo karshen mace mace sakamakon kamuwa da cutar zazzabin cizon sauro kafin shekara ta dubu biyu da goma sha biyar
Shirin ya kaddamar da wata gidauniyar gagagawa da nufin aikawa da gidajen sauro dubu goma domin ceton rayukan ‘yan gudun hijirar Sudan ta Kudu da suke kauracewa kan iyaka da ake fama da tashin hankali
Kimanin masu aikin sa kai maitan daga kauyuka dabam dabam na jihar Kebbi sun hada hannu domin gudanar da ayyukan rigakafin shan inna
Kimanin masu aikin sa kai maitan daga kauyuka dabam dabam na jihar Kebbi ne suka hada hannu domin gudanar da ayyukan rigakafin shan inna, a kauyukan da aka fi samun kananan yara duke da cutar
Masu aikin sa kan, suna shiga gida-gida, suna digawa kananan yara maganin rigakafin bayan samun horaswa a wani shirin da ake kira “change agents”
Banda nawayar aiwatar da shirin rigakafin da aka dorawa wadannan jami’an, zasu kuma rika ilimantarwa da wayar da kan al’umma a kan muhimman abubuwan da zasu taimaki rayuwrsu ta yau da kullum
Masu aikin jinkan suna kuma wayar da kan iyalai dangane da cutuka kamar gudawa, da matakan shawo kan kamuwa da zazzabin cizon sauro da muhimmancin shayar da jarirai da nonon uwa
Tuni jami’an suka fara gano kananan yaran da ba a yiwa rigakafi ba, wadanda suke cikin hadarin kamuwa da cutar, wadanda ake kyautata zaton a wannan karon, salon da aka dauka zai taimaka wajen samun hadin kai da goyon bayan iyaye wadanda a lokutan baya suke ki a yiwa ‘ya’yansu rigakafi
Jihar Kebbi dai tana daya daga cikin jihohin da ake fama da yaduwar cutar shan inna a Najeriya
Duk da yake a halin yanzu ba a sake samun wani yaro da ya kamu da kwayar cutar ba, a shekara ta dubu biyu da goma sha daya, an sami kananan yara guda takwas dauke da cutar
A NAWA RA'AYIN KAMATA YAYI WADANNAN JAMI'AN SA KAI SU MAYARDA HANKALI AKAN KAWARDA SAURON A CIKIN GARURUWANMU DA NUNA AMFANIN BAIWA JARIRAI NONON UWA KAWAI
SAURO YANA ADDABAR JAMA'ARMU MATUKA, KUMA AIBINSA BAI TSAYA AKAN YARA KANANA BA HARMA DA MANYA/TSOFFI
GWAMNATI TA BASU MAGUNGUNAN FESHI DA GIDAJEN MAGANIN SAURO SU RABAWA MUTANE BAWAI A BOYE A SAYARBA
Bincike na nuni da cewa, galibin magungunan da ake sayarwa a kemis-kemis na zazzabin cizon sauro a nahiyar Afrika jabu ne
Bincike na nuni da cewa, galibin magungunan da ake sayarwa a kemis-kemis na zazzabin cizon sauro a nahiyar Afrika jabu ne
Bisa ga rahoton, an shafe sama da shekaru goma ana sayar da magungunan zazzabin cizon sauro na jabu a kasashen kudu maso gabashin Asiya da kuma kasashen nahiyar Afrika dake yankin Hamada
Rahoton yana nuni da cewa, yawan magungunan jabu da kasuwanni da kuma dadewa da jama’a suka yi suna amfani da su a duhunce yana kawo cikas a yunkurin yaki da zazzabin cizon sauro da kuma shawo kanshi
Kwarrarru sun bayyana cewa, amfani da magungunan zazzabin cizon sauro na jabu yana iya hallaka mutum, sabili bashi da wani sanadarin yaki da cutar ko kashe kaifinta
Bisa ga cewar kwararrun, magungunan da basu da karfin da zasu iya kashe kaifin cutar zazzabin cizon sauro suna da matsala ainun sabili da suna haddasa jikin mutum yaki jin magani nan gaba
Abinda zai sa cutar malariya ta sha karfin mutum ta kuma maida magungunan da yake sha wofi
Kasashen nahiyar Afrika da dama suna da hukumomin dake sa ido a kan magungunan da ake sayarwa a kasuwanni, sai dai sau da dama, cin hanci da rashawa yana hana hukumomin gudanar da aikinsu yadda ya kamata abinda ke jefa al’ummar kasar cikin hadarin sayen magungunan jabu a duhunce
Gwamnatin jihar Kano ta yiwa kimanin kananan yara miliyan bakwai da dubu dari shida allurar rigakafin shan inna
Gwamnatin jihar Kano ta yiwa kimanin kananan yara miliyan bakwai da dubu dari shida allurar rigakafin shan inna a rukunin rigakafin na biyu
Abdullahi Ganduje ne ya bayyana haka jim kadan bayan kammala aikin rigakafin
Ganduje wanda kuma shine shugaban kwamitin yaki da cutar shan inna a jihar, ya bayyana cewa, an samu nasarar yiwa kananan yara da dama allurar rigakafin ne sakamakon wayar da kan jama’a da gwamnati ta yi
Mataimakin gwamnan ya ce an maida hankali sosai a yankunan da aka samu bullar shan inna a jihar da kuma kauyuka da suke kan iyakoki da wadansu jihohi
Bisa ga cewar mataimakin gwamnan, an sami Karin bullar cutar ne sakamakon bukukuwa da al’ummar jihar ke halarta da cudanya da ake yi da mutane daga garuruwa da jihohi dabam dabam
Ganduje ya yaba irin goyon bayan da hadin kai da kwamitin ya samu daga sarakunan gargajiya da shugabannin al’umma da na addinai, da kuma kwazo da ma’aikatan jinya a jihar suka nuna
Jihar Kano dai tana daya daga cikin jihohin arewacin Najeriya da aka fi samun kananan yara dake dauke da kwayar cutar shan inna
Gwamnatin jihar Katsina ta dauki matakan shawo kan matsalar zazzabin cizon sauro dake kashe mata masu juna biyu da kananan yara
Gwamnatin jihar Katsina ta dauki matakan shawo kan matsalar zazzabin cizon sauro, wanda ya kasance daya daga cikin manyan dalilan mutuwar mata masu juna biyu da kananan yara a nahiyar Afrika baki daya
A yunkurinta na shawo kan lamarin, gwamnatin ta zabi jami’an aikin jinya a dukan kanannan hukumomin jihar 34 wadanda zasu kasance ido da kuma kakakin jihar a wannan yunkurin karkashin jagorancin darektan yaki da cututuka na jihar
Gwamnatin kuma zata hada hannu da cibiyoyin agaji tare da gudanar da gagarumin gangamin wayar da kan jama’a dangane da illar cutar da kuma rawar da al’umma zata iya takawa a wannan yunkurin
Gwamnatin ta raba gidajen sauro da aka jika a maganai, yayinda aka yi feshin maganin sauro a inda ruwa ke kwantawa
Gwamnatin har wa yau ta sanar da kashe naira miliyan 181 wajen sayen motocin jinyar tafi da gidanka musamman domin aiki da taimakawa mazauna yankunan karkara, wadanda suka fi mutuwa sabili da rashin halin tafiya asibiti idan bukata ta tashi
Ali Pate wanda ya ziyarci jihar domin ganewa idonshi kalubalar da kuma ci gaba da aka samu a fannin lafiya, ya bayyana cewa, gwamnatin tarayya ta lashi takobin shawo kan cututukan dake katse hanzarin kananan yara da kuma mata masu juna biyu
Ya kuma bayyana niyar gwamnatin na cimma muradun karni musamman a fannin kiwon lafiya
Jihar Katsina na daya daga cikin jihohin da aka sake samun bullar ciwon shan inna kwannan nan
Ki kiyaye wadannan umarni domin kula da lafiyarki da ta jaririn dake girma a cikinki
Ki kiyaye wadannan umarni domin kula da lafiyarki da ta jaririn dake girma a cikinki:
Abubuwan da zaki yi ko kuma kiyaye na lafiya
Gwamnatin jihar Kano ta yiwa kimanin kananan yara miliyan bakwai da dubu dari shida allurar rigakafin shan inna
Gwamnatin jihar Kano ta yiwa kimanin kananan yara miliyan bakwai da dubu dari shida allurar rigakafin shan inna a rukunin rigakafin na biyu
Abdullahi Ganduje ne ya bayyana haka jim kadan bayan kammala aikin rigakafin
Ganduje wanda kuma shine shugaban kwamitin yaki da cutar shan inna a jihar, ya bayyana cewa, an samu nasarar yiwa kananan yara da dama allurar rigakafin ne sakamakon wayar da kan jama’a da gwamnati ta yi
Mataimakin gwamnan ya ce an maida hankali sosai a yankunan da aka samu bullar shan inna a jihar da kuma kauyuka da suke kan iyakoki da wadansu jihohi
Bisa ga cewar mataimakin gwamnan, an sami Karin bullar cutar ne sakamakon bukukuwa da al’ummar jihar ke halarta da cudanya da ake yi da mutane daga garuruwa da jihohi dabam dabam
Ganduje ya yaba irin goyon bayan da hadin kai da kwamitin ya samu daga sarakunan gargajiya da shugabannin al’umma da na addinai, da kuma kwazo da ma’aikatan jinya a jihar suka nuna
Jihar Kano dai tana daya daga cikin jihohin arewacin Najeriya da aka fi samun kananan yara dake dauke da kwayar cutar shan inna
Bankin Duniya ya bukaci gwamnatocin Afrika su kara kaimi a shawo kan kamuwa da HIV
Babban Bankin Duniya ya yi kira ga gwamnatocin kasashen nahiyar Afrika su kara kaimi wajen hana al’ummarsu ci gaba da kamuwa da cutar kanjamau
Babban Bankin Duniyan ya bayyana cewa, idan ba a dauki kwararan matakai ba, shawo kan cutar zai zama da wuya sakamakon karuwar masu kamuwa da cutar
Bankin ya kwatanta yaki da cutar shan inna da masu karbar kudin fansho, inda a kullum ake samun Karin wadanda suke shiga tsarin
Ya kuma shawarci gwamnatoci su kara kaimi wajen shawo kan yaduwar cutar
An sami Karin tallafin kudin da ake bayarwa a yaki da cutar kanjamau daga dala miliyan 260 a shekara ta 1996 zuwa biliyan 15 a shekara ta 2010
Sai dai babban magatakardar Majalisar Dinkin Duniya Ban Ki-moon ya yi kira ga masu bada tallafi su kara bada gudummuwa domin cimma burin tara kimanin dala biliyan 24 da aka kiyasta kashewa a shekara domin yaki da cutar HIV
Kasashen nahiyar Afrika sun ci gaba da kasancewa inda ake fama da cutar duk da yake nahiyar tana da kashi 12% ne kawai na adadin al’ummar duniya
Uwargidan shugaban kasar Najeriya Patience Jonathan ta shawarci iyaye su tabbata an yiwa ‘ya’yansu allurar rigakafi
Uwargidan shugaban kasar Najeriya Patience Jonathan ta shawarci iyaye su tabbata an yiwa ‘ya’yansu allurar rigakafi, an kuma basu sinadarin Vitamin A
Uwargidan shugaban kasar ta yi wannan jiran ne yayin bukin makon mata masu juna biyu da kanannan yara na kasa
A cikin jawabinta ta bakin uwargidan shugaban majalisar dattijai Helen Mark tace, “ina karfafa dukan iyaye da wadanda hakin kula da kananan yara ya rataya a wuyansu, su tabbata sun kai kananan yaran da shekarunsu suka gaza biyar zuwa dakin magani domin yi masu rigakafi da kuma basu sinadarin Vitamin A, da maganin tsutsar ciki
Uwargidan shugaban kasar tace ba za a lamunci halin da ake ciki a Najeriya ba inda kimanin kananan yara 157 daga cikin 1,000 suke rasa rayukansu kafin su cika shekaru biyar, yayinda mace daya cikin goma sha uku take rasa ranta wajen haihuwa
Mrs Jonathan ta kuma kalulabanci ma’aikatan jinya su kara kwazo a bakin aiki su kuma tabbatar kowanne karamin yaro ya sami magani
Bincike na nuni da cewa, kimanin jarirai 1400 da kuma wani Karin kananan yara 970 suke mutuwa kowacce rana
Najeriya na daya daga cikin kasashen da kananan yara suka fi mutuwa a duniya sakamakon rashin kula da lafiyarsu da kuma kamuwa da cututukan da za a iya maganinsu
Kungiyar likitocin kasa da kasa Doctors Without Borders, ta yiwa sama da mutane dubu dari rigakafin cutar kwalara a kasar Guinea
Kungiyar likitocin kasa da kasa Doctors Without Borders, ta yiwa sama da mutane dubu dari rigakafin cutar kwalara a kasar Guinea
Kungiyar tace, wannan ne karon farko da ta gudanar da irin wannan shirin a nahiyar Afrika, inda aka yiwa mutane allurar rigakafi daidai lokacin da aka sami barkewar cutar kwalara
Kungiyar tare da hadin guiwar ma’aikatan jinya a kasar, ta kamala kamfen rigakafin cutar kwalara inda ta digawa mutane dubu 117 maganin rigakafin a baki a yankin Boffa na kasar Guinea, dake tazarar kilomita 150 da Conakry babban birnin kasar
Kungiyar ta kai agaji ne sakamakon barkewar cutar da aka samu a yankin, daukar wannan matakin a daidai wannan lokacin inji darektan shirin a Geneva, Francois Vehoustaeten, ba kawai zai taimaka wajen jinyar wadanda suka kamu da cutar kadai ba, amma zai kuma zama rigakafi ga wadanda ke cikin hatsarin kamuwa da cutar
Kasar Guinea da sauran kasashe a yammacin Afrika suna yawan samun barkewar cutar kwalara wadda ake samu ta wajen cin gurbataccen abinci ko ruwan sha
Babban bankin Duniya ya yi kira ga gwamnatocin Najeriya a dukan matakai su yunkura wajen shawo kan mace macen mata da kananan yara
Babban bankin Duniya ya yi kira ga gwamnatocin Najeriya a dukan matakai su yunkura wajen shawo kan mace macen mata da kananan yara
Darektan babban bankin a Najeriya farfesa Caroline ce tayi kiran yayin wata ziyara da ta kaiwa gwamnan jihar Enugu Sullivan Chime
Farfesa Sage ta bayyana cewa, babu kasar da zata iya ci gaba a yanayin da ake samun yawan mace macen mata da kananan yara wadanda bisa ga cewarta, sune ginshikin ci gaban kowacce kasa
Ta bayyana bakin ciki ganin yadda adadin mata da suke rasa rayukansu lokacin haihuwa yake karuwa duk da ci gaba da aka samu a fannin kimiyya da fasaha da kuma ilimi
Najeriya na daya daga cikin kasashen da ake fama da mutuwar mata da kananan yara sakamakon rashin ingantaccen tsarin lafiya, rashin hanyoyin mota, karancin dakunan jinya da kuma talauci
Ta ya ya za a rage mutuwar mata da kananan yara alhali shugabanni a Afrika in sun karbo bashi daga bankin duniyar kan su suke ginawa da yayan su?Dubi dai Najeriya,saura shekaru uku a sake sabon zabe,amma wai tun yanzu an fara zabar mutanen da za su yi wa PDP takara
Wannan mugun abu da me ya yi kama?
Kasar Amurka da kuma Norway zasu hada hannu wajen inganta lafiyar mata da kananan yara a nahiyar Afrika
Kasar Amurka da kuma Norway zasu hada hannu wajen inganta lafiyar mata da kananan yara a nahiyar Afrika
Sakatariyar ma’aikatar harkokin wajen Amurka Hillary Clinton ta bayyana cewa, za a gudanar da shirin da aka ba lakabi “Saving Mothers, Giving Life”, da nufin rage mace- macen mata da kananan yara, a daidai lokacin da Hukumar Lafiya ta Duniya tace mata 800 suke mutuwa kowacce rana a wajen haihuwa
Za’a a aiwatar da shirin na hadin guiwa tsakanin Amurka da kasar Norway ne tare da hadin kan wani kamfanin harhada magunguna Merck da kuma kungiyar likitocin kula da lafiyar mata ta Amurka
Shirin da za a fara aiwatarwa a kasashen Uganda da Zambia, zai bada karfi kan taimakawa mata a lokacin da suka je haihuwa da kuma bayan sa’oi 24 da haihuwa, lokacin da ake asarar kimanin mata biyu a cikin uku dake rasa rayukansu lokacin haihuwa
Za a gudanar da shirin na hadin guiwa tsakanin gwamnatoci da kamfanoni masu zaman kansu da nufin inganta ayyukan jinya a yankunan ta wajen gina dakunan magani da dakunan binciken kwakwa, da horas da ma’aikata da inganta hanyar samar da jinni da kuma tsarin ajiye bayanan jinya
Gwamnatin jihar Bauchi ta sayi allurar rigakafi miliyan biyu da dubu dari shida domin shirin rigakafin shekara ta 2012 a jihar
Gwamnatin jihar Bauchi ta sayi allurar rigakafi miliyan biyu da dubu dari shida domin shirin rigakafin shekara ta dubu biyu da goma sha biyu a jihar
Babban sakataren kiwon lafiya matakin farko a jihar Dr
Nisser Umar ne ya bayyana haka a wata hira da kamfanin dillancin labaran Najeriya ya yi da shi a Bauchi
Bisa ga cewarshi, an kiyasta yiwa kanannan yara miliyan biyu allurar rigakafi a lokacin aiwatar da shirin
Umar yace a lokutan baya akwatin sanyi ya zama kalubala sabili da haka gwamnati ta kashe kudi wajen sawo akwatunan sanyi yayinda asusun tallafawa kanannan yara ya tallafa, duk da haka yace akwai kalubala a wannan fannin
Babban sakataren yace gwamnatin jihar ta dauki matakai domin shawo kan matsalolin da aka fuskanta yayin aiwatar da shirin a lokutan baya, sabili da haka ake kyautata zaton ganin nasarar shirin
Gwamnatin jihar Katsina tana shirin yiwa kimanin kananan yara miliyan biyu da dubu dari shida rigakafin shan inna a jihar
Gwamnatin jihar Katsina tana shirin yiwa kimanin kananan yara miliyan biyu da dubu dari shida rigakafin shan inna a jihar
Shugaban kiwon lafiya matakin farko na jihar Dr
Mu’awuya Aliyu ne ya sanar da haka yayin kaddamar da shirin rigakafin a karamar hukumar Batsari
Bisa ga cewarshi, an raba isasshen maganin allurar rigakafin a dukan kananan hukumomi ya kuma yi kira ga iyaye su bada hadin kai
Aliyu ya kuma bayyana cewa, an tura sama da ma’aikata dubu dari dukan kanannan hukumomin jihar domin gudanar da aikin rigakafin
A cikin jawabinshi yayin kaddamar da shirin, shugaban karamar Hukumar Batsari Lawal Agwanko ya jadada niyar gwamnatocin jihar na kananan hukumomi da kuma jiha, wajen ganin nasarar shirin
Idan za a iya tunawa, san sami wadansu kananan yara biyar dauke da cutar a wadansu kanananan hukumomi na jihar, abinda ake dangantawa da kaurar iyaye daga wadansu jihohi zuwa jihar Katsina da kuma yiwuwar bada hadin kai da wadansu iyaye ke yi
Gwamnan jihar Kebbi yace zai shiga kafar wando daya da masu kawo cikas a yaki da shan inna
Gwamnan jihar Kebbi Sa’idu Dakingari ya ci alwashin shiga kafar wando daya da duk wani shugaban karamar hukuma ko basaraken gargajiya da yaki ba gwamnatinshi hadin kai a yunkurin shawo kan cutar shan inna a jihar
Kwamishinan lafiya na jihar alhaji Isma’ila Sambawa, wanda ya wakilci mataimakin gwamnan, Alhaji Ibrahim K
Aliyu a wajen kaddamar da rigakafin shan inna da aka gudanar a karamar hukumar Jega ne ya bayyana haka
Sambawa ya bayyana cewa, sabili da makudan kudin da gwamnatocin jihar da na tarayya da kuma cibiyoyin agaji suke kashewa kan aikin rigakafin, da kuma muhimmancin lafiyar al’umma ga gwamnatin jihar, yasa ba za a bari shirin ya gamu da cikas ba
Kwamishinan ya yi kira ga al’umma su fito da ‘ya’yansu a yi masu rigakafi a kowanne lokaci, yayinda ya kuma yi kira ga jami’an aikin jinya su gudanar da aikinsu tsakani ga Allah
A cikin jawabinshi, jami’in cibiyar asusun kananan yara –UNICEF Rabi’u Musa ya bayyana gamsuwa da matakan da gwamnatin jihar Kebbi ta dauka na yaki da cutar shan inna da kuma nasarorin da aka samu
Sarkin Kabbin Jega, Alhaji Mohammed Arzika a nashi bangaren, ya yi alkawarin bada hadin kai da goyon bayan domin ganin nasarar shirin
Gwamnan jihar Bauchi Isa Yuguda ya bayyana damuwa dangane da sake bullar kwayar cutar shan inna a jihar
Gwamnan jihar Bauchi Isa Yuguda ya bayyana damuwa dangane da sake bullar kwayar cutar shan inna a jihar
Gwamna Yuguda ya bayyana haka ne yayin kaddamar da shirin allurar rigakafin shan inna ta shekara ta 2012
Ya bayyana cewa, za a dauki dukan matakan da suka kamata na ganin an shawo kan yaduwar cutar a jihar
Bisa ga cewarshi, an shafe shekaru biyu ba tare da samun wani yaro dauke da kwayar cutar shan inna ba a jihar Bauchi, ya kuma ce za a hada hannu domin ganin hakan ta ci gaba duk da koma bayan da aka samu ta wajen sake bullar cutar
Gwamna Yuguda yace an sami bullar cutar a jihar ne sabili da kaura da jama’a ke yi daga wadansu jihohi musamman jihohin dake makwabta
Ya kuma yi kira ga iyaye su bada goyon bayan da hadin kai yayinda ya dokaci mata su tallafawa yunkurin gwamnati ta wajen wayar da kan abokan zamansu da ‘ya’ya da kuma makwabta dangane da muhimmancin allurar rigakafin
Gwamnatin jihar Bauchi dai ta kara kaimin rigakafin ne sakamakon samun wadansu kananan yara guda biyu da aka yi dauke da kwayar cutar
Abinda ya kamata a sani lokacin haihuwa da kuma dabarun kula da jaririnki
Ta yaya zan kula da kaina?
Ya kamata ki fara kula da kanki kafin ki dauki ciki
Ana kiran wannan kula da lafiyar jiki kafin daukar ciki
Yana nufin sanin yadda yanayin lafiyar jiki da hadarinshi zai iya shafar jariri dake ciki idan kika dauki ciki
Misali, wadansu irin abinci, da halayya, da magunguna suna iya zama da illa ga jariri- tun kafin a dauki cikinshi
Wadansu cututuka kuma suna iya zama da illa ga daukar ciki
Ki tuntubi likitanki kafin ki dauki ciki domin sanin abinda ya kamata ki yi domin ki shirya jikinki
Ya kamata mata su yi shirin daukar ciki tun kafin su dauki ciki
Ya kamata mata su ba kansu a kalla watanni uku kafin su dauki ciki
Muhimman abubuwa da ya kamata kiyi guda biyar kafin daukar ciki sune:
Ki sha maganin folic acid mikrogram 400 zuwa 800 (400 to 800 mcg or 0
8 mg) kowacce rana na tsawon akalla watanni uku kafin ki dauki ciki, domin gudun kada a haifi jaririn da wata illa a kwakwalwa ko kuma kashin gadon bayanshi
Zaki iya samun sanadarin folic acid a cikin wadansu abinci
Sai dai yana da wuya ki sami dukan folic acid da kike bukata daga abinci kadai
Shan sinadarin vitamin da kuma folic acid shine hanyar da tafi dacewa da kuma sauki ta tabbatar a cewa kin sami sinadarin isasshen
Ki daina shan taba da giya
Idan kina da wata cuta, ki tabbata kina samun magani
Wadannan cututuka sun hada da asma da ciwon suga, da bakin ciki, da hawan jinni da mummunar kiba, da cutar makoshi, ko kuma farfadiya
Ki tabbata kin yi dukan rigakafin da ya kamata
Ki bayyanawa likita dukan magungunan da kike amfani da su
Wadannan sun hada da sinadarin gina jiki ko kuma magungunan gargajiya
Wadansu magunguna suna da illa ga daukar ciki
Haka kuma daina shan magungunan da kike bukata yana da illa
Ki nisanci abubuwa masu guba a wurin aiki ko gida da zasu iya zama da illa gareki
Ki nisanci sinadarin harhada magunguna ko kashin mage da na bera
Karamar hukumar Gamawa a jihar Bauchi zata shiga aiwatar da wani tsarin rigakafi mako-mako da nufin yaki da cutar shan inna
Karamar hukumar Gamawa a jihar Bauchi zata shiga aiwatar da wani tsarin rigakafi mako-mako da nufin yaki da cutar shan inna
Karamar hukumar zata gudanar da shirin ne tare da tallafin wata cibiyar agaji da nufin shawo kan yaduwar kwayar cutar shan inna da ta bulla a karamar hukumar
Jami’in gudanar da shirin na hukumar lafiya ta Duniya Emanuel Katuga wanda ya sanar da shirin ya bayyana cewa, daukar wannan matakin zai bada dama ga jami’an jinya sun isa kowanne lungu na karamar hukumar yayinda kuma za a ci gaba da aiwatar da shirin rigakafi na kasa kamar yadda aka tsara
Ya kuma bada tabbacin cewa, za a yiwa kowanne yaro a karamar hukumar allura kasancewa za a tura jami’an aikin jinya da dama a yankin
Sabili da haka aka yi kira ga iyaye su bada hadin kai domin ganin an yiwa yaransu rigakafi
Karamar hukumar Gamawa ce ta dauki nauyin shirin tare da hadin guiwar gwamnatin jiha da kuma Hukumar lafiya ta Duniya
Asusun bunkasa kasa da kasa Amurka USAID ya kaddamar da cibiyar jinyar masu yoyon futsari a babban asibitin Ogoja a jihar
Asusun bunkasa kasa da kasa Amurka USAID, tare da hadin guiwar gwamnatin jihar Cross Rivers ya kaddamar da cibiyar jinyar masu yoyon futsari a babban asibitin Ogoja a jihar
Da yake jawabi yayin kaddamar da cibiyar jinyar masu yoyon fitsarin, manajan ayyukan jinyar yoyon futsari na USAID a Najeriya cif Iyeme Efem ya bayyana cewa, wannan cibiyar ita ce ta tara da aka kafa tare da tallafin kasa da kasa
Bisa ga cewarshi, wannan cibiyar zata kula da mata masu yoyon futsari a jihar Cross Rivers da kuma kewaye
Cif Efem ya bayyana cewa, kimanin mata 150, 000 ne suke fama da cutar yoyon futsari a Najeriya, yayinda ake samun kimanin mata 12, 000 dake kamuwa da cutar kowacce shekara
Ya kuma bayyana takaicin ganin cewa, daga cikin wannan adadin kimanin 4, 000 kadai ake yiwa tiyata a shekara
Matan da aka yiwa tiyata a sabon asibitin da aka bude sun bayyana irin wahalhalun da suka sha sakamakon kamuwa da wannan ciwo inda wadansu aurensu ya mutu yayinda da dama suka zama tamkar marayu sakamakon kyama da wariya da ake nuna masu sabili da halin da suka shiga
to allah yasa wannan tiyata andace
Wai shin mai yasa duk wani aikin da ya shafi ci gaban kasa baya zuwa arewacin najeriya saidai ya takaita a kudanci
wai ina shuwagabannin arewane masu kishinta
Shugaban kanfanin magunguna na Nigeriya na sashin Jihar Lagos ya bayyana damuwarsa a bisa karuwar kanfanonin magani na jebu a jihar
PSN sun bada bayani kan kanfanin magunguna na Jebu
Shugaban kanfanin magunguna na Nigeriya, na sashin Jihar Lagos, Mr
Akintunde Obembe, ya bayyana damuwarsa a bisa karuwar kanfanonin magani na jebu a jihar
Obembe, wanda yayi magana a taron shekara-shekara na 2012 na kungiyar kanfanonin magunguna na Nigeriya a jihar Lagos, ya shawarci gwamnatin tarayya ta karfafa kunguyoyin kasa domin suyi aiki bisa kan kanfanoni na magunguna da suke ta karuwa da saida magunguna na jebu
Yace, an samukaruwar kanfanonin magunguna na jebu a cikin kasuwanni kuma dole a lura dasu ko kuma su zama wurin buyar masu saida magunguna na jebu a kasarmu Nigeriya
Obembe yace idan wurin kanfanonin saida magunguna aka tsabtace su tawurin kunguyoyin da gwamnati ta kafa suyi haka, babu mai saida magunguna da zai iya ajiye ko kuma ya saida magungunan jebu ko kuma wadanda ba’a yarda da su ba ga al'umar kasa
UNICEF ta bayyana cewa, har yanzu akwai kananan yara da dama da ba a yiwa allurar rigakafin shan inna ba a Najeriya
Asusun tallafawa kananan yara-UNICEF ya bayyana cewa, har yanzu akwai kananan yara da dama da ba a yiwa allurar rigakafin shan inna ba a Najeriya, duk da yunkurin da ake yi na yiwa kowanne yaro kasa da shekara biyar rigakafi kafin shekara ta dubu biyu da goma sha biyar
Duk da yake adadin yaran da ba a yiwa rigakafin ba ya ragu idan aka kwantanta da adadin a watan Disamba bara, bincike ya nuna Jihar Kano tafi yawan kananan yaran da ba a yiwa allurar rigakafi ba, biye da Kebbi da kuma Jigawa
Asusun UNICEF ya bayyana cewa, rashin isa ga kananan yaran a lokacin rigakafin shine dalilin gaza yi masu rigakafi, abinda kuma ya sa adadin yaran da ba a yiwa rigakafi ba ya kai kashi 66%
Bisa ga cewar darektan sadarwa a fannin cutar shan inna na cibiyar UNICEF a Najeriyam Tommi Laulajainen, ba a tarar da yaran ne a lokacin rigakafi, sau da dama ko dai suna wurin wasan kwallo, da yake nesa da gida, ko kuma suna wajen wani buki a kusa da gida
Bisa ga cewarshi, dalilin koma bayan shirin a fadin kasa baki daya shine, rashin bada hadin kai da wandasu iyaye ke yi inda wadansu suke hana a yiwa ‘ya’yansu rigakafi
Bisa ga rahoton kimanin kashi 38% na iyaye suna hanawa a yiwa ‘ya’yansu rigakafi a jihar Yobe, kashi 24% a jihar Katsina, kashi 41 kuma a jihar Borno
Ina taya Fransa murnar rantsarda sabon shugaban kasarsu lafia batare da hargitsi ba
Ina taya Fransa murnar rantsarda sabon shugaban kasarsu lafia batare da hargitsi ba
Wani bincike na nuni da cewa kimanin matasa dubu uku ke kamuwa da kwayar cutar kanjamau kowacce rana
Wani bincike da aka gudanar tsakanin kasashen dake fama da talauci da kuma masu matsakancin karfin aljihu na nuni da cewa, kimanin matasa dubu uku ke kamuwa da kwayar cutar kanjamau kowacce rana
An bayyana haka ne kwanan nan lokacin da shugabannin matasa daga kasashen duniya suka gabatar da shawarwari ga sakatariyar yaki da cutar kanjamau ta Majalisar Dinkin Duniya UNAIDS da za a yi amfani da su a yaki da cutar kanjamau daga yanzu zuwa shekara ta dubu biyu da goma sha biyar
Bisa ga rahoton, kimanin mata miliyan goma sha biyar zuwa ishirin da hudu ne ke dauke da cutar kanjamau a fadin duniya, sabili da haka kungiyar matasan mai suna CrowdOutAIDS ta gabatar da shawarwari shida ga sakatariyar UNAIDS
Shawarwarin sun hada da karfafa kwarewar matasa a fannin shugabanci a dukan mataki a yunkurin wayar da kan jama’a da yaki da cutar kanjamau, da kuma hada hannu tsakanin matasan da sakatariyar UNAIDS
An kafa kungiyar matasa ta CrowdOut AIDS ne da nufin cusa su cikin tsare tsare da kuma aiwatar da shirin yaki da cutar kanjamau musamman tsakanin mazauna yankunan karkara
ya kamata gwamnatoci su tashi tsaye kan cuta mai karya garkuwar jiki dan abin nata cigaba uwa wutar daji musanman tsakanin matasa, wanda hakan na barazana da cigaban kasa da zama lafiya da kuma karyewar tattalin arziki Allah ya bada ikon daukar matakinda ya dace
Kulob din Rotary ya ba shugaban Najeriya Goodluck Jonathan lambar yabo domin kokarinshi a yaki da cutar shan inna
Kulob din Rotary ya ba shugaban Najeriya Goodluck Jonathan lambar yabo domin kokarinshi a yaki da cutar shan inna
Da yake jawabi a wajen bukin da aka gudanar a fadar shugaban kasa dake birnin tarayya Abuja, shugaban kulob din Rotary, Wilfred Wilkinson ya ce an ba shugaba Jonathan lambar yabon ne sabili da hazakar da ya nuna a yaki da cutar shan inna a Najeriya
Bisa ga cewar Wilkinson, An sami raguwar yaduwar kwayar cutar shan inna da kimanin kashi 95% a shekara ta dubu biyu da goma sakamakon sabon salon da shugaba Jonathan ya dauka na yaki da cutar
Wilson ya bayyana cewa, binciken da aka gudanar a shekara ta dubu biyu da goma sha daya a Najeriya ya nuna cewa, cutar tana ci gaba da barazana ga nasarar da aka cimma cikin shekarar da ta gabata
Yace kulob din ya ba shugaba Jonathan lambar yabon ne ganin matakin da ya dauka na kafa kwamitin gudanarwa da nufin yaki da cutar
A cikin jawabinshi, shugaba Goodluck Jonathan ya bayyana godiya da karamcin tare da alkwarin ganin bayan cutar nan da shekara ta dubu biyu da goma sha biyar
Shugaba Jonathan yana mai cewa, “alkawarin da nayi wa kowanne karamin yaro a Najeriya da uba da kuma uwa shine, ko da ba zamu iya shawo kan matsalolin lafiya ba, wannan gwamnatin ta kuduri aniyar kawar da cutar shan inna a kasar kafin shekara ta dubu biyu da goma sha biyar
Shugaba Jonathan yace, ya umarci ministan lafiya ya sa ido sau da kafa domin ganin nasarar shirin
Ya kuma yiwa kulob din Rotary alkawari cewa, zai hada hannu tare da su da kuma sauran wadanda abin ya shafa domin kawar da ciwon shan inna
Shugaba Goodluck Jonathan ya kuma sanar da kara kudin yaki da cutar shan inna daga dala miliyan goma sha bakwai da aka kiyasta kashewa zuwa dala miliyan talatin, tare kuma da alkawarin kara kudin nan gaba idan bukatar yin haka ta tashi
SHUGABAN KASAYACE YACIMA MANUFA KAPOLIYO ZAMANLAFIYA FA MUSAMMAN AREWACIN NAJERIYA
Gwamnatin tarayyar Najeriya ta sake ware naira biliyan 4
7 domin aiwatar da wani sabon shirin allurar rigakafin shan inna
Gwamnatin tarayyar Najeriya ta sake ware naira biliyan 4
7 domin aiwatar da wani sabon shirin allurar rigakafin shan inna
Ministan lafiya na kasar Farfesa Onyebuchi Chukwu ne ya bayyana haka a wajen wani dandalin ministoci da aka gudanar a birnin tarayya Abuja
Bisa ga cewarshi, za a aiwatar da shirin ne a matakin jihohi da kuma babban birnin tarayya
Bisa ga cewarshi, za a gudanar da sabon shirin ne bayan kaddamar da kwamitin yaki da cutar shan inna karkashin jagorancin karamin ministan lafiya, wanda bisa ga cewarshi, ya banbanta da wadanda aka aiwatar a lokutan baya
Wannan shirin inji shi, zai bada dammar sa ido sau da kafa a aikin rigakafin
Ministan ya kuma bayyana cewa, an kiyasta kashe Naira miliyan 47 wajen sayen gidajen sauro da aka jika da magani da ake kira LLINs, kuma tuni aka fara sayen gidajen sauron da nufin shawo kan cutar zazzabin cizon sauro
Ya kuma bayyana cewa, a shirye gwamnatin tarayya take ta bincike tsarin raba alluran rigakafi daga matakin tarayya zuwa mazabu
Ministan yana mai cewa, “tilas ne dukan wanda yake da hakin aiwatar da shirin rigakafin ya bayyana mana abinda yake yi da abinda aka bashi
Ministan ya jadada cewa, hare haren da kungiyar Boko Haram ke kaiwa ya haifar da kalubalar gaske a fannin kiwon lafiya a Najeriya, duk da haka yace, gwamnati ta lashi takobin shawo kan cutar kafin karshen shekara ta dubu biyu da goma sha biyar
Rahoton kiwon lafiya a jihar Nija tace mutane hamsin sun mutu bara ta dalilin cutar kwalara
Rahoton kiwon lafiya a jihar Nija ta Najeriya na nuni da cewa kimanin mutane hamsin suka mutu bara ta dalilin cutar kwalara
Kwamishinan lafiya na jihar Nija, Mallam Yahaya Dan-Sallau, ya bayyana cewa,gwamnatin jihar ta kiyasta kashe Naira miliyan goma domin shawo kan matsalar cutar kwalara da tayi sanadin mutuwar mutane hamsin a watan Yuni
Kwamishinan ya bayyana haka ne bayana kamala taron majalisar zartaswar jiha a Minna
Kwamishina DanSallau ya bayyana cewa, za a yi amfani da Naira miliyan biyar wajen sayen magunguna yayinda sauran kudin kuma zai tafi wajen gudanar da allurar rigakafi da kuma ilimantar da al’umma
Ya kara da cewa, gwamnatin jihar ta kuma sayi manyan motoci kirar Hilux ta rarrabawa kananan hukumomin da suke kan iyaka domin taimaka masu ci gaba da yaki da cutar polio
Jihar Nija na daya daga cikin jihohin arewacin Najeriya da rahoton cibiyar kiddiga ta kasa ya nuna cewa, tana kan gaba a fannin matsayin halin rayuwar al’umma yayinda rahoton ya nuna cewa sama da kashi sittin bisa dari na al’ummar kasa na fama da talauci
Kungiyar yaki da kwari dake yada cututuka a Najeriya ta ce kimannin mutane dubu uku suke mutuwa kowacce shekara ta zazzabin Lassa
Kungiyar yaki da kwari dake yada cututuka a Najeriya ta ce kimannin mutane dubu uku suke mutuwa kowacce shekara sakamakon kamuwa da zazzabin Lassa
Kungiyar ta bayyana haka ne a wajen wani taron manema labarai a birnin Ikko inda take bayyana bukatar tashi tsaye haikan wajen shawo kan matsalar beraye a matsayin hanyar magancea zazzabin Lassa a yankunan karkara, musamman idan aka kwatanta da adadin mutane da suke mutuwa ta dalilin kamuwa da cutar a nahiyar Afrika
Shugaban kungiyar Ayo Ogunyedale ya bayyana cewa, ana iya samun wannan cutar da bera ke yadawa a ko’ina
Ya kuma ce cutar tafi yaduwa da rani kasancewa bera da sauran kananan halittu dangin bera suna yawo a sawwake da rani ko’ina
Ogunyedale yace alamun cutar suna kama da cutar zazzabin cizon sauro ko shawara, da suka hada da zazzabi da ciwon kai da ciwon kirji da kuma mura da tari
Cutar kuma bisa ga cewarshi, tana haddasa zawo da kasalar jiki
Ya bayyana cewa, jama’a zasu iya kare kansu daga kamuwa da cutar ta wajen kula da muhallinsu da kawar da bera da kuma kawar da tarkace
Ministan lafiya a Najeriya ya ce ba za a iya cimma muradun karni ba sai an dauki matakan shan kan cutar dundumi da zazzabin ciwon sauro
Ministan lafiya a Najeriya, Farfesa Onyebuchi Chukwu, ya bayyana cewa, kasar ba zata iya cimma muradun karni ba muddar ba a dauki wadansu matakan gaggawa na shawo kan cutar dundumi da zazzabin ciwon sauro ba
Ministan ya bayyana haka ne a birnin tarayya Abuja yayin wani taron shawo kan cutar dundumi da zazzabin cizon sauro a Najeriya
Ministan ya bayyana cewa, mutum daya cikin uku na ‘yan Najeriya yana cikin hadarin kamuwa da cutar, yayinda kasar ta kasance ta uku a duniya dake fama da cutar bayan Indiya da Indonesia
Ministan ya ce, kashi 25% na mutanen dake rasuwa a Najeriya suna mutuwa ne sakamakon kamuwa da zazzabin cizon sauro, yayinda cutar ce sanadin mutuwar kashi 30% na mata masu juna biyu, kashi 11% kuma na kanannan yara
Ministan ya jadada cewa, mata masu juna biyu da kuma kananan yaran da shekarunsu suka gaza biyar suna fuskantar barazanar kamuwa ko kuma mutuwa da zazzabin cizon sauro
Bisa ga cewara ministan, Najeriya ta sami ci gaba ainun a cikin shekaru biyu da suka shige wajen kula da wadanda ke cikin hadarin kamuwa da cutar
Farfesa Chukwu ya bayyana cewa, an yiwa gidaje dubu 103,262 feshin maganin sauro yayinda ake shirin yin feshi a gine gine dubu dari a karamar hukumar Nassara Eggon dake jihar Nassarawa a cikin shekarar nan ta 2012
Kwararru sun bayyana cewa, ba za a iya shawo kan matsalar gubar dalma ba a jihar Zamfara, sakamakon yanayin rayuwar al’ummar yankin
Kwararru sun bayyana cewa, ba za a iya shawo kan matsalar gubar dalma ba a jihar Zamfara, sakamakon yanayin rayuwar al’ummar yankin da kuma yadda ake gudanar da ayyukan hakar mu’adinai
Jami’in sa ido kan gubar dalma kuma daya daga cikin likitocin agaji na Doctors Without Borders, Dr
Ivan Gayton ne ya bayyana haka yayin ziyarar da ya kaiwa ministan tama da hakar mu’adinai Arch Mohammed Musa Sada
Bisa ga cewarshi, abinda kadai za a iya yi a jihar Zamfara shine a sa ido kan yadda ake gudanar da ayyukan hakar mu’adinai
Sai dai Ivan ya bada tabbacin cewa, ko da yake daruruwan kanannan yara sun rasu da dalilin gubar dalmar, a halin yanzu, kasa da kashi 5% ne ke cikin hadarin mutuwa da cutar sabili da matakan da kungiyar Doctors Without Borders ta dauka wadda take kasha dala miliyan goma kowacce shekara a Najeriya, dala miliyan hudu kuma a jihar Zamfara tunda aka fara samun matsalar gubar dalmar
Gayton ya bayyana cewa, magani ba zai zama da amfani ba idan ba a dauki matakin shawo kan abinda ke haddasa cutar ba
Ya kuma yi kira ga ministan hakar mu’adinai ya sa ido domin ganin ana kiyaye ka’idojin hakar mu’adinai
A cikin jawabinshi, ministan hakar mu’adinan ya ce ma’aikatarshi zata hada hannu da ma’aikatar lafiya da ta kula da muhalli da ayyuka wajen ganin an shawo kan matsalar
An sami bullar shan inna a jihar Naija karon farko cikin shekaru uku
An sami bullar shan inna a jihar Naija karon farko cikin shekaru uku
Jihar Naija ta sami koma baya a yunkurinta na shawo kan ciwon shan inna a jihar sakamakon samun wani yaro dauke da cutar a Unguwar Birni, dake mazabar Bangi cikin Karamar Hukumar Mariga
A jawabinshi ga manema labarai a Minna, babban birnin jihar Naija bayan tabbatar da bullar cutar, kwamishinan lafiya na jihar Dr
Ibrahim Sule yace, Fulani makiyaya iyayen wani yaro ne da ya nakasa sakamakon kamuwa da ciwon shan inna, da suka kaura daga jihar Zamfara suka dauke da kwayar cutar
Bisa ga cewarshi, iyayen yaron sun kaura ne daga jihar Zamfara sakamakon rikicin al’umma, suka yada zango a unguwar Biri
Yace an sami bullar cutar ne sakamakon dauko kwayar cutar daga aka yi daga wata jiha zuwa wata
Kwamishina ya bayyana cewa, an dauki matakin shawo kan lamarin ba tare da bata lokaci ba, bayan samun bullar cutar
Duk da yake mahaifin yaron ya bayyana cewa, an yiwa yaron allurar rigakafi a jihar Zamfara, kwamishinan ya bayyana cewa, nakasa yaro da cutar tayi ya nuna cewa, iyayen basu bada badin kai a shirin rigakafin ba
Kwamishinan ya kuma bayyana cewa, gwamnatin jihar ta kafa wani kwamitin binicke da ya kunshi jami’an hukumar lafiya ta dubiya da asusun tallafawa kananan yara UNICEF da kuma shirin lafiya matakin farko
Masu fama da cutar kanjamau sun yi kira da a daina nuna masu wariya a wajen daukarsu aiki a kasashe dabam dabam na duniya
Masu fama da cutar kanjamau sun yi kira da a daina nuna masu wariya a wajen daukarsu aiki a kasashe dabam dabam na duniya
Masu fama da wannan cutar da suka gudanar da jerin gwano a manyan tituna birane dabam dabam na jihar Nija dake tarayya Najeriya albarkacin ranar kanjamau ta duniya, bayan sun bayyana farin cikinsu domin kebe rana musamma da nufin maida hankali kan wannan cuta da masu fama da ita, sun kuma bayyana korafe -korafensu
Shugaban kungiyar masu dauke da cutar kanjamau na jihar Naija, mallam Sama’ila Garba ya bayyana cewa, da dama daga cikinsu suna da karfin yin kowanne irin aiki, amma da zarar an san suna dauke da cutar, sai a kyamace su a ki daukarsu aiki
A nashi korafin wani mai dauke da cutar ya bayyana cewa, tallafin da ake bayarwa da sunansu, baya kaiwa garesu
Bisa ga cewarshi, wadansu mutane dabam suke karba su ci
Yayinda kuma bisa ga cewarshin ake watsi da su idan kuma ana wani taro ko wani shiri da ya shafe su
Ya bayyana cewa, masu fama da cutar basu halartar tarukan gangamin ranar kanjamau sabili rashin damawa da su, yayinda wadansu da dama kuma suke da sha’awar zuwa sai dai basu da hali
John Chama likitan dake kula da masu fama da cutar sida a jihar Naija, ya bayyana cewa, babu shakka akwai butakar ganin tallafin da ake samu daga kasashe kamar Amurka yana kaiwa ga masu fama da cutar
Bisa ga cewarshi, kamata ya yi a bi masu fama da cutar har gida domin a tallafa masu
Gwamnatin jihar Naija, ta bakin alhaji Baba Umaru babban sakataren hukumar yaki da yaduwar cutar a jiha, ya bayyana cewa, akwai masu fama da cutar a gwamnati da basu fita su bayyana kansu, yayinda kuma wadansu da dama suka hada kansu da kungiyoyin da aka kafa domin tallafawa masu fama da cutar
Bisa ga cewarshi, duk wadanda suka fita fili suka nemi taimako ana taimaka masu iyaka iyawa
Ban ki Moon ya zabi shugaban Najeriya Goodluck Jonathan a matsayin daya daga cikin yan kwamitin kula da ceto rayukan mata da yara
Babban Magatakardan Majalisar Dinkin Duniya Ban ki Moon ya zabi shugaban Najeriya Goodluck Jonathan a matsayin daya daga cikin shugabannin kwamitin da kula da ceto rayukan mata da kanananan yara
Shugaban Najeriyan zai shugabanci kwamitinshi tare da firai Ministan kasar Norway Jean Stoltenberg, a shirin gangamin Babban magatakardan Majalisar Dinkin Duniya da ake kira “kowacce Mace, Kowanne yaro” ko kuma “Every Woman Every Child” a turanci da nufin cimma muradun karni
Da yake kaddamar da kwamitin, Mr
Ban yace, tabbatar da cewa, mata da kananan yara suna samun magunguna da sauran muhimman abubuwan da suke bukata yana da muhimmanci a yunkurin cimma muradun karni
Ya kuma bayyana cewa, hukumar zata sa ido kan muhimman tsare tsaren lafiya domin tabbatar da kare lafiyar mata da kananan yara daga kamuwa da cutukan dake haddasa kisa ko kuma kwantar da su
Hukumar zata kuma kunshi cibiyoyin da abin ya shafa, kama daga daidaikun mutane da kungiyoyi masu zaman kansu da ma’aikatan gwamnati
Darektar asusun tallafawa kanannan yara UNICEF Anthony lake da darektan UNFPA Dr
Babatunde Osetimehin zasu yi aiki a matsayin mataimakan shugabannin kwamitin,
A cikin jawabinshi, shugaban Najeriya, Goodluck Jonathan ya bayyana cewa, kula da lafiyar mata da kanannan yara yana daya daga cikin muhimman ayyukan da kasar ta sa gaba
Bisa ga cewarshi, za a iya ceton rayuka ta wajen samar da magunguna isassu da kayan aikin jinya
Ya kuma ce “tilas ne nu tashi tsaye mu taka rawar gani yanzu
Ministan lafiya na Najeriya, Onyebuchi Chukwu yace mutane biyu cikin uku a kasar na fuskantar barazanar kamuwa da cutar dundumi
Ministan lafiya na Najeriya, Onyebuchi Chukwu, ya bayyana cewa, mutane biyu cikin uku a kasar na fuskantar barazanar kamuwa da cutar dundumi
Ministan ya bayyana haka ne a Abuja yayin wani taro da aka gudanar da nufin yaki da cutar da kuma zazzabin cizon sauro a Najeriya
Najeriya ce kasa ta uku bayan Indiya da Indonesiya da aka fi fama da cutar dundumi da ake dauka da sauro ke yadawa
Bincike na nuni da cewa sama da mutane miliyan dari suna fuskantar barazanar kamuwa da cutar yayinda a kalla jihohi 13 suke fama da cutar inda aka sami kimanin kashi 23 bisa dari yayinda sauran jihohin ke da a kalla kashi 10 bisa dari
Ministan yace adadin mutanen da aka ba maganin cutar ya haura daga miliyan hudu da dubu dari bakwai a shekara ta dubu biyu da tara zuwa dubu goma a shekara ta dubu biyu da goma yayinda ake kan tattara rahoton shekara ta dubu biyu da goma sha daya
Bisa ga cewar ministan, sama da ma’aikatan lafiya 4,000 da ma’aiaktan sa kai tsakanin al’umma 50,000 suka sami horaswa domin rigakafi da jinyar cutar
Shugabannin al'umma suna goyon baya da hadin kai a yunkurin shawo kan mace macen kananan yara
Sarakunan gargajiya da masu fada a ji tsakanin al’umma suna ci gaba da bada goyon baya da hadin kai a yunkurin shawo kan mace macen kananan yara
Shugabannin al’umman sun bayyana goyon bayansu ga shirin rigakafin ne a wani taron karawa juna sani da ya hada kan iyaye da masu ruwa da tsaki da nufin fadakar da al’umma kan illar kin amincewa a yiwa ‘ya’yansu rigakafin cututukan nan shida dake katse hanzarin kananan yara
Taron da aka gudanar a Maiduguri jihar Borno shine na uku bayan wanda aka gudanar a birnin Ikko da kuma jihar Nassarawa
A cikin jawabinshi, ko’odinetan kungiyar wayar da kan jama’ar ya bayyana cewa, sakacin iyaye ne yake kai ga rasa rayukan kananan yara, kasancewa, iyaye da dama basu tashi kai ‘ya’yansu asibiti sai cuta taci karfinsu duk da yake an shirya rigakafi da ake ba kananan yara kyauta daga lokacin haihuwa har zuwa shekaru biyar
Bisa ga cewarshi, hakan na faruwa ne sabili da rashin fahimtar muhimmancin rigakafin
Mai martaba Shehun Borno Alh Garba Ibn Elkanemi, wanda ya yi magana ta bakin Alhaji Mala Garba yayi kira ga jama’a da su rika bada goyon baya ga shirin allurar rigakafi, kasancewa a matsayinsu na iyaye suna da haki kan ‘ya’yansu
Mallam Sa’adu Gabdu wani malamin addinin Islama a jihar Borno ya bayyana matsayin allurar rigakafi a addinin Islama inda yace Musulunci ya yarda da allurar rigakafi sabili da haka babu hujjar kin yiwa kananan yara rigakafin
An yi kira ga gwamnatin tarayyar Najeriya ta bada fifiko kan kula da samar da abinci mai gina jiki ga mata masu juna biyu da kanannan yara
An yi kira ga gwamnatin tarayyar Najeriya ta bada fifiko kan kulawa da samar da abinci mai gina jiki ga mata masu juna biyu da kanannan yara, a tsarin gwamnatin na inganta tattalin arziki da jin dadin rayuwar al’umma, ta wajen kafa ma’aikatar abinci da sinadirai masu gina jiki ko kuma ma’aikatar lafiya da abinci mai gina jiki
An bada wannan shawarar ne bayan wani taron kwana uku kan ciyar da kasa da abinci mai gina jiki da aka gudanar da nufin daukar matakan cimma muradun karni
Mahalarta taron da suka hada da kwararru a fannin kiwon lafiya da kungiyoyi masu zaman kansu dake kula da lafiyar mata masu juna biyu, da kananan yara, da jami’an jami’a da kungiyiyin addinai da na al’umma sun bayyana rashin gamsuwa da halin da mata da kananan yara suke ciki
Taron ya kuma shawarci karamin ministan lafiya Dr Mohammed Pate ya kafa kwamitin da zai gabatar da wannan bukatar a fadar shugaban kasa da majalisar dokoki ta kasa da shugabannin al’umma da na kungiyoyin addinai
Bisa ga cewar taron, ana bukatar hadin kai da goyon bayan al’umma da kuma mika wuya a fannin gwamnati domin nasarar cimma muradun karni
Mahalarta taron sun ce zai yi wuya Najeriya ta iya cimma gurorinta na lafiya da ilimi da tattalin arziki dake tsarin muradun karnin ba tare da aiwatar da shirye shiryen samar da abinci masu gina jiki ba
Suka kuma bada shawarar samun kwararre da ya kai mukamin darekta da zai yi aiki a kwamitin kula da harkokin abinci da kuma sinadaran gina jiki karkashin hukumar tsare tsare ta kasa
A kuma samar da kudi musamman domin gudanar da wannan aikin
Cibiyar raya kasashe ta Amurak-USAID zata samar da sinadarin gina jiki domin rarrabawa sama da kananan yara dubu saba’in
Cibiyar raya kasashe ta Amurak-USAID zata samar da sinadarin gina jiki domin rarrabawa sama da kananan yara dubu saba’in
Cibiyar ta bayyana haka ne a karshen wani dandalin fayyace shirin da aka gudanar a Abuja da nufin shawo kan matsalar rashin abinci mai gina jiki tsakanin kanannan yara
Manajin darektan shirin Tim Prewitt ya bayyana cewa, matsalar samun isasshen abinci wata babbar kalubala ce musamman tsakanin mata wadanda basu da wata sana’a ko abin hannu ko karfin halin tsaida shawara game da gidansu ko abincin da za a ci a gida
Bisa ga cewarshi, sama da mutane biliyan daya, kimanin kashi daya bisa shida na adadin al’ummar duniya, suna fama da matsananciyar yunwa, yayinda rashin abinci mai gina jiki yake kashe sama da yara miliyan uku da dubu dari biyar kowacce shekara
Ya bayyana cewa, ta dalilin haka ne, cibiyar ta ke kokarin ganin an tallafawa iyalai da basu da karfin aljihu domin su iya shawo kan matsalar rashin binci mai gina jiki da kuma talauci ta wajen koya masu dabarun noma, da sanin abinci mai arha da amfani da zasu iya ci
Adadin kanannan yaran dake fama da rashin isassashen abinci mai gina jiki ya zarce na kasar Ethiopia, inda a jihar Kano kadai, adadin kananan yaran da suke mummunan fama da karancin abinci ya wuce na kananan yaran dake jamhuriyar Niger
An bayyana shirin kula da lafiyar mata masu juna biyu don shawo kan mace macen mata bisa dalilai da suka shafi haihuwa
An bayyana shirin kula da lafiyar mata masu juna biyu ta wayar salula a matsayin daya daga cikin muhimman hanyoyin shawo kan mace macen mata bisa dalilai da suka shafi haihuwa
Shirin da ake kira “Mu ceci iyayenmu” ko kuma “Let’s Save Our Mothers” da turanci, wani shiri ne da wata kungiya mai zaman kanta “Traffinna Foundation” ta kafa da nufin fadakar da mata a kan al’adu da suke da illa ga lafiyarsu
Cibiyar iganta rayuwar mata da kasa da kasa, Women Deliver, ta bayyana wannan shirin a matsayin daya daga cikin shirye-shirye hamsin da suke da taimako ainun a yunkurin shawo kan matsalar mace macen mata da kananan yara
Shugabar shirin “Mu ceci iyayenmu” Chinomanso Traffina Ibe, wata ma’aikaciyar jinya a Najeriya, ta bayyana cewa, ta kirkiro da shirin ne da nufin ba mata dake zaune a yankunan karkara damar bayyana matsaloli da kalubalar da suke fuskanta dangane da kula da lafiyarsu da ta shafi ciki da haihuwa
Cibiyar UNFPA ta bayyana cewa, wannan shirin zai taimaka wajen ceto rayukan mata a kasar da kimanin mace daya cikin 23 ke mutuwa sakamakon matsalolin haihuwa
A cikin jawabinta, Jill Sheffield, shugabar cibiyar Women Deliver ta bayyana cewa, dabarun ceto rayukan mata da aka zayyana a shirye shirye hamsin da suka yi fice ya nuna cewa, za a iya inganta rayuwar ‘yan mata da kuma mata a kasashen duniya baki daya
Daga cikin shirye shiryen shawo kan mace macen mata bisa dalilan haihuwa, guda hamsin da suka sami lambar yabo, 25 daga nahiyar Afrika yankin Hamada ne, tara daga yankin Asiya biyar daga Gabas ta tsakiya sai kuma hudu daga Latin Amurka biyu kuma daga kashen Turai da arewacin Amurka kowanne
Ana ci gaba da samun kananan yara dauke da cutar shan inna a Najeriya duk da ikirarin da kasar ke yin a shawo kan yaduwar cutar
Ana ci gaba da samun kananan yara dauke da cutar shan inna a Najeriya duk da ikirarin da kasar ke yin a shawo kan yaduwar cutar kafin karshen shekara ta dubu biyu da goma sha biyu
Rahotanni na baya bayan nan sun bayyana bullar cutar a jihar Kaduna inda aka shafe shekaru biyu ba tare da an sami ko yaro daya dauke da cutar ba
Ta dalilin haka, gwamnatin jihar Borno ta kafa wani kwamiti mai karfi da nufin ganin nasarar shirin rigakafin da ake kyautata zaton zai kai ga shawo kan cutar a kasar baki daya
Shugaban kwamitin, Baba Kaka Bashir Garbai ya bayyana cewa, gwamnatin jihar zata dauki matakai na ganin cew, ba a sake samun bullar cutar ba a jihar Borno
Ya kuma bayyana cewa, gwamnatin jihar ta kara kason kudin da take kashewa a kan yaki da cutar yayinda yace kwamitin zai bada karfi wajen amfani da sarakunan gargajiya tare da kara fadakar da jama’a dangane da amfani maganin
Bisa ga cewarshi, kwamitin zai kuma bi ta kungiyoyin addinai domin kaiwa ga al’ummomin jihar baki daya
Yace burin kwamitin shine ganin babu yaro ko daya dake dauke da cutar a jihar da ta kasance daya daga cikin jihohin arewacin kasar da ake fuskantar barazanar yaduwar cutar kasancewa iyaye basu yarda a yiwa ‘ya’yansu rigakafin sabili da shakku da rashin yarda
Masu ilimin kimiyya a Najeriya sun ce amfani da maganin Fansidar yana kara yada kwayar cutar maleriya a tsakanin al’umma
Masu ilimin kimiyya a Najeriya sun hakikanta cewa amfani da maganin Sulphadozine-Pyrimethamnin da aka fi sani da Fansidar wajen jinyar mata masu juna biyu ba tare da la’akari da amfani da gidan sauro da aka jika da magani da suke yi ba, yana kara yada kwayar cutar maleriya a tsakanin al’umma
Kwararrun da suka gudanar da bincike tsakanin mata masu juna biyu 306 dake zuwa awo a wani asibitin gwamnati dake birnin Ibadan , sun gano cewa, amfani da maganin Fansidar kadai wajen jinyar mata masu juna biyun dake fama da zazzabin cizon sauro, yana sa kwayoyin cutar dake haddasa zazzabin cizon sauro su sami maboya a jininsu musamman a yankunan da cutar ta zama annoba a duniya
Hukumar lafiya ta duniya ta shawarci dukan kasashe su nemi hanyar hana mata masu ciki kamuwa da zazzabin cizon sauro domin shawo kan illar da cutar ke haifarwa tsakanin mata masu juna biyu
Masu binciken sun bayyana damuwa ganin cewa, kasa da kashi daya bisa ukun matan da aka gudanar da binciken a kansu suke iya samun gidan sauro da aka jika a magani
Rahoton da aka buga a mujalla aikin jinya ta shekara ta 2012 ya yi nuni da cewa, idan har zurfin bincike ya tabbatar da wannan lamarin, duk da yake amfani da maganin Fansidar yana taimakawa a jinyar masu gama da zazzabin cizon sauro, yana yiwuwa ya kara hadarin yaduwar cutar da zai zama daga baya kwalliya bata biya kudin sabulu ba
Kwararrun sun bada shawarar kara maida hankali wajen samar da gidan sauron da aka jika a magani musamman ga mata masu juna biyu da kananan yara idan ana so a cimma burin muradun karni
Wata kungiyar masu harhada magunguna a Najeriya, ta bada gudummuwar gidajen sauro da aka jika a magani ga asibitin gwamnati a Abuja
Ministan babban birnin Tarayya Abuja Bala Mohammed ya ci alwashin shawo kan cutar shan inna a kasar
Ministan babban birnin Tarayya Abuja Bala Mohammed ya ci alwashin shawo kan cutar shan inna a kasar, yayinda ake ci gaba da fuskantar kalubala a wannan fannin, kasancewa kasar na daya daga cikin kasashe hudu rak a duniya da ake ci gaba da samun yaduwar cutar
Ministan ya bayyana haka ne yayin kaddamar da yaki da cutar,  matakin karshe a birnin tarayya Abuja
Ya kuma bayyana cewa, gwamnatin tarayyar ta ba gwamnatocin jihohi damar gudanar da yaki da cutar yadda suka ga dama ba tare da tsangwama ba, domin ganin nasarar shirin
Saneta Bala Mohammed ya kuma yabawa kungiyoyi masu zaman kansu da kuma ma’aikatan jinya a matakai dabam dabam, domin goyon bayan da suke badawa ga nasarar shirin
Yayinda ya yi kira ga iyaye mata su bada hadin kai ta wajen fito da ‘ya’yansu a yi masu rigakafin
A nashi jawabin, sarkin Juwa, Alhaji Idris Isa ya bayyana muhimmancin hada hannu wajen yakar cutar, kasancewa an fara nunawa Najeriya kyama domin ci gaba da yaduwar cutar, ganin yadda ake hana ‘yan Najeirya shiga wadansu kasashe sai an diga masu maganin shan inna
Iyaye mata da suka halarci gangamin sun koka dangane da talauci da ake fama da shi, suka kuma yi kira ga gwamnati ta samar da ayyukan yi musamman ga mataswa da suke zaman kasha wando
Asusun tallafawa kananan yara -UNICEF yana shirin hada hannu da kungiya mai zaman kanta “Service to humanity” a jihar Katsina
Asusun tallafawa kananan yara -UNICEF yana shirin hada hannu da kungiya mai zaman kanta “Service to humanity” wadda uwargidan gwamnan jihar Fatima Ibrahim Shema ta kafa
Mataimakin wakilin UNICEF a Nijeriya dake da ofishi a Kaduna ne ya bayyana haka a wani taro da aka gudanar a masaukin gwamnoni dake a Kaduna tsakanin gidauniyar UNICEF da uwargidan gwamnan jihar Katsina
Mataimakin wakilin UNICEF din Mr James ya bayyana cewar UNICEF zata kara karfafa hadin gwiwar ne da gidauniyar “service to humanity” na uwargidan gwamnan masamman ta fuskar samar da abinci mai gina jiki, da wayar da kan al’umma akan tsaftace muhalli da kuma harkokin rigakafi
Mr James ya bayyana cewar UNICEF ta gamsu da irin kokarin da hadin gwiwar dake tsakanin kungiyoyin biyu cikin shekaru uku da suka wuce
Ya bada misali da aikin tattara bayanai akan marayu da yara marasa galihu da gidauniyar ta gudanar a jihar ta Katsina, inda aka gano dubban darurukan yara dake fuskantar matsaloli kuma suke samun tallafi daga kungiyoyin bada agaji irinsu “Save the children” dake tallafawa masu fama da karancin abinci mai gina jiki
Jami’in ya kara da cewa aikin tattara bayanan ya taimakawa gwamnatin jihar Katsina a shirinta na kyautata jin dadin rayuwar al’umma a cikin sabon tsarin tallafawa almajirai wanda aka fito dashi ba da kwanan baya
Akan lamarin tsutsar ciki kuma Mr James yace asusun UNICEF zai ci gaba da samar da tallafi kashi ashirin cikin dari na magani kamar yadda yayi alkawari tun farko
Sannan ya bukaci gwamnatin jihar ta Katsina da ta samar da kashi tamanin na maganin
Tun farko uwargidan gwamnan jihar Katsinan Fatima Ibrahim Shehu Shema a nata jawabin ta bayyana cewar aikin tattara bayanai akan yara marassa galihu wanda gidauniyar “Service to humanity” ta gudanar tare da asusun UNICEF ya taimaka wajen samar da tallafi ga yara marassa galihu su fiye da dubu talati dake a jihar
Uwargidan gwamnan ta alakanta nasarar da gidauniyar ta samu da tallafin da take samu daga asusun UNICEF da sauran kungiyoyi na agaji
Bayana na nuni da cewa, kananan yara sittin da biyu suka kamu da cutar shan inna a jihohi takwas na arewacin kasar Najeriya
Bayana na nuni da cewa, kananan yara sittin da biyu suka kamu da cutar shan inna a Najeriya, yayinda kawo yanzu aka tabbatar da yara masu dauke da cutar a jihohi takwas na arewacin kasar
A shiyar arewa maso gabas an sami bullar cutar a jihohin Yobe da Borno da Bauchi bana
Ta dalilin haka, gwamnatin jihar Yobe ta kara kudin da ta kiyasta na yaki da cutar daga naira miliyan shida zuwa miliyan goma bayan gabatar da wadansu sababbin shirye domin yaki da cutar
Mataimakin gwamnan jihar Injiniya Abubakar Aliyu wanda kuma shine mai sa ido kan ma’aikatar lafiya ta jihar ne ya bayyana haka jim kadan bayan wani taron polio a jihar
Mataimakin gwamnan yace za a kara kaimi wajen fadakar da iyaye wadanda suke shakkun bari a yiwa ‘ya’yansu rigakafin
Ya kuma bayyana muhimmancin ‘yan jaridu a cimma nasarar wannan yunkurin
Injiniya Aliyu ya yi kira ga shugabanni su kara himma wajen ganin an shawo kan cutar yayinda yayi kira ga al’umma su rika bari ana yiwa ‘ya’yansu alular rigakafin yayinda kuma ya shawarce su rika tsabtace muhallinsu
Yau ake fara rigakafin shan inna a kasashen nahiyar Afrika goma sha tara daga cikin ishirin
Hukumar lafiya ta duniya, tare da hadin guiwar asusun tallafawa kananan yara UNICEF, da kulob din Rotary da kuma asusun tallafi na Bill da Melinda Gates suna kokarin yiwa sama da kananan yara miliyan daya da dubu dari da goma sha daya allurar rigakafin shan inna a nahiyar Afrika cikin kwanaki hudu, da niyar shawo kan cutar da bata da magani da tuni aka shawo kanta a kasashen yammaci
Za a fara aiwatar da shirin ne yau jumma’a a kasashe goma sha tara na nahiyar daga cikin ishirin da aka yi shirin gudanarwa tun farko, banda Najeriya sabili da cikas da aka gamu da shi a kasar, ya sa tilas a daga ranar da za a fara rigakafin zuwa ranar 31 ga watan Maris zuwa 3 ga watan Afrilu shekara ta 2012
Shirin rigakafin da za a fara yau zai kunshi amfani da ma’aikatan sa kai da zasu shiga gida gida suna digawa kananan yara maganin rigakafin
Wannan na daga cikin kamfen kasa da kasa na yaki da cutar shan inna da ta hada kan gwamnatoci da hukumar lafiya ta duniya da asusun UNICEF, da cibiyar yaki da cututuka ta Amurka (CDC) da kuma kungiyoyi masu zaman kansu
A halin da ake ciki dai ma’aikatar lafiya ta kasa a Najeriya da cibiyar kiwon lafiya matakin farko, tare da hadin guiwar likitocin jinyar kananan yara da cibiyar rigakafi ta John Hopkins sun gudanar da wani taron koli kan allurar rigakafi a birnin tarayya Abuja da nufin shawo kan cuttukan da ake iya magancewa ta wajen allurar rigakafi
Masu fama da cutar kuturta a jihar Niger sun koka sakamakon rashin isasshen magani
Masu fama da cutar kuturta a jihar Niger sun koka sakamakon rashin isasshen magani ,kasancewa babban asibitin jinyar cutar kuturtar dake Minna babban birnin jihar yana fama da karancin magani da rashin isassun kayan aiki da ma’aikata
Matsalolin da majinyatan ke fuskanta kuma sun hada da rashin kyaun hanyar zuwa asibitin dake tazarar kilomita biyar daga Minna fadar jihar
Sarkin kutaren Suleija , wanda kuma ya kasance shugaban kungiyar kutaren jihar Niger mallam Mohammadu Musa ya bayyana cewa, masu fama da cutar kuturtan basu samu magunguna yanzu a kan lokaci kamar yadda aka saba a da, ya kuma yi kira ga hukumomi su dauki matakan shawo kan matsalar
Ibrahim Ndasu babban likitan kutaren ya bayyana cewa, gwamnati ta dauki nauyin ciyar da majinyatan da basu da karfin aljihu yayinda ta kuma sa hanyar a kasafin kudin bana da nufin gyarawa
Likitan ya kuma yi kira ga masu hali baiwa su taimaka domin bisa ga cewarshi, gwamnati ba zata iya daukar nauyin jinyar masu fama da cutar kuturtar ita kadai ba
Majin yata sai dai kuyi hakuri tunda ba bukin siyasa ne kukeyi a can ba idan da bukin siyasa akeyi to da baza ace muku ba bu kudi ba
Allah yaba ku lafiya, mukuma Allah ya kara karemu da karewarsa amin
Har yanzu shirin rage mutuwar kananan yara kafin su cika shekaru biyar da haihuwa yana tafiyar hawainiya a Najeriya
Har yanzu shirin rage mutuwar kananan yara kafin su cika shekaru biyar da haihuwa yana tafiyar hawainiya a Najeriya
Rahoton halin da kananan yara suke ciki a duniya na shekara ta 2010 ya nuna cewa, Najeriya ce kasa ta 12 da aka fi samun mutuwar kananan yara, inda kimanin kananan yara 143 suke mutuwa cikin dubu daya kafin su kai shekaru biyar da haihuwa
Rahoton da asusun tallafawa kanannan yara (UNICEF) ya buga, ya nuna cewa, minzanin awon tsawon rai na kafin su cika shekaru 5 da haihuwa a Najeriya ya kai 51, idan aka kwatanta da Niger 54 da Ghana da kuma Afrika ta Kudu mai 52
Bisa ga rahoton, Najeriya ta dan taka rawar gani, idan aka kwatanta ta da wadansu kasashen nahiyar Afrika kamar Togo da Ghana wadanda minzaninsu ya tsaya 24 da 43 daki daki yayinda aka fi samun mace macen kananan yara da shekarunsu basu kai biyar ba a Afrika ta tsakiya
Rahotan ya nuna cewa, an sami ci gaba ainun a fannin yiwa kananan yara kasa da shekara daya da haihuwa, allurar rigakafin cututuka dake katse masu hanzari kamar tarin fuka da cutar shan inna da kyanda da da sauransu
Duk da raba gidajen sauro kyauta da gwamnatin tarayya ta fara gudanarwa shekararu uku da suka shige, inda ake bada gidajen sauro guda biyu a kowanne gida, har yanzu kimanin kashi 42% na iyalai ne kadai suka sami gidajen sauron yayinda kasa da kananan yara kashi 29% suke kwana a karkashin gidan sauro
A fannin cutar HIV/AIDS kuma, rahoton ya nuna cewa adadin kananan yara kasa da shekara biyar da suka zama marayu ya kai 2,500 a shekara ta 2009
INA MAI MATUKAR FARIN CIKIN KASANCEWANA
NA DUNIYA GIDAN REDIYON AMURKA INA FATAN ALKAIRI
Jihar Nassarawa ta kaddamar da shirin bada shawarwari da kuma gwajin cutar kanjamau na tafi da gidanka kyauta
Jihar Nassarawa tare da hadin guiwar Babban Bankin Duniya, sun kaddamar da shirin bada shawarwari da kuma gwajin cutar kanjamau na tafi da gidanka kyauta, da nufin shawo kan yaduwar cutar
Za a gudanar da shirin ne a kanannan hukumomin Lafiya da Akwanga da Obi da kuma Karu
Wata jami’ar gudanar da shirin ta bayyana cewa, tawagar zata shafe kwana biyu tana aiki a kowacce daya daga cikin kanannan hukumomin hudu ta kuma yi kira ga al’ummar kananan hukumonin su ci moriyar shirin su san matsayinsu domin kare rayukansu da kuma na sauran jama’a
Bisa ga cewarta, sai mutum ya san matsayinshi kafin ya dauki matakan da suka kamata ko neman magani ko kuma shawarwari
Mrs Eigege ta kuma bayyana cewa, akwai bukatar kara wayar da kan jama’a dangane da matakan kare kansu da kuma nuna wariyar da ake yiwa masu fama da cutar da yake hana wadansu sanin matsayinsu
Rahoto na baya bayan nan ya nuna cewa, kashi 6
7% na al’ummar jihar Nassarawa suna dauke da kwayar cutar HIV
Abinda ya sa jihar kasancewa ta biyu da aka fi samun yawan masu dauke da cutar a Najeriya, bayan jihar Binuwe
Yanzu haka tsohon mataimakin shugaban Amirka Dick Cheney yana murmurewa, bayan ayi masa dashen zuciya a jiya asabar
Ofishin Cheney, yace shugaban yana dakin lura da mara lafiya sosai, da ake cewa intensive care, a asibitin Virginia
Watanin ashirin yayi yana jiran a samu zuciyar da za’a dasa masa
Yanzu haka tsohon mataimakin shugaban Amirka Dick Cheney yana murmurewa, bayan ayi masa dashen zuciya a jiya asabar
Ofishin Cheney, yace shugaban yana dakin lura da mara lafiya sosai, da ake cewa intensive care, a asibitin Virginia
Watanin ashirin yayi yana jiran a samu zuciyar da za’a dasa masa
Mukarabar Cheney, Kara Ahem tace Dick Cheney bai san ko zuciyar wa aka dasa masa ba
Dick Cheney dan shekara saba’in da daya da haihuwa ya dade yana fama da ciwon zuciya
Tun lokacinda yake da shekaru talatin da bakwai da haihuwa zuwa yanzu, yayi fama da ciwon zuciya har sau biyar
Na bayan bayan nan itace wadda ta faru a shekara ta dubu biyu da goma
A alif dari tara da tamanin da takwas jijiyoyinsa da suke ke jinni da iskar da muke shaka ta oxygen zuwa zuciya suka toshe, a saboda haka sai da likitoci suka yi aikin tiyatar canjar hanyar da jijiyoyin kebi ta kan zuciyarsa da ake cewa by pass surgery da turanci, sa’anan kuma an sa masa wani abu kamar balan balan a ciki babar jijiyar dake wuraren cinyar mutu wadda take zuwa har zuciya, domin ta bude jijiyoyin jinni dake kan zuciyar, ta yadda zuciyar ta samu jinni da iska
A shekara ta dubu biyu da daya kuma aka sa masa wata na’ura da ake cewa pace maker da turanci, domin ta taimaka wajen bugun zuciya, domin a cikin zuciya akwai abubuwan da suke sa zuciya tana bugawa, da tasa, suka samu matsala
Gwamnatocin jihar Lagos da Ogun sun amince da hada hannu wajen gudanar da allurar rigakafin shan inna
Gwamnatocin jihar Lagos da Ogun sun amince da hada hannu wajen gudanar da allurar rigakafin shan inna da kuma gamgamin wayar da kan al’ummomin jihohin a kan iyakokin kasar bi da bi, kan ciwon shan inna
Gwamnatocin jihohin sun bayyana cewa, wannan zai taimaka wajen shawo kan matsalolin da ake fuskanta a cimma nasarar shawo kan cutar shan inna a kasar baki daya
Kwamishinan lafiya na jihar Lagos Dr
Jide Idris ne ya bayyana haka a wata sanar inda yace shirin zai kunshi yiwa kananan yara allurar rigakafi a kan iyakokin dake tsakanin jihohin biyu
Bisa ga cewarshi, gibin da ake samu a rigakafin shan inna yana faruwa ne a kan iyakokin jihohi inda ake kuskure tsallake kananan yara ba tare da an yi masu rigakafi ba
Jide ya bayyana takaicin ganin yadda ake tsallake iyalai da dama lokacin rigakafin sabili da wadansu kananan hukumomi basu daukar wannan nawayar, ko kuma rashin maida hankali kan wadanda suke zaune a garuruwa da kauyukan dake kan iyakoki wajen aiwatar da shirin rigakafin
Bisa ga cewarshi, hada hannu tsakanin jihohin dake makwabtaka da juna zai taimaka wajen shawo kan cutar shan inna a kasar da ta kasance daya daga cikin kasashe hudu a duniya da har yanzu ake kara samun yaduwar cutar
Gwamnatin jihar Yobe ta bada Naira miliyan 15 domin aiwatar da shirin Babban Bankin Duniya rukuni na biyu na yaki da cutar kanjamau
Gwamnatin jihar Yobe ta bayyana cewa ta bada kasonta na Naira miliyan 15 domin aiwatar da shirin Babban Bankin Duniya rukuni na biyu na yaki da cutar kanjamau a jihar
Darektar cibiyar yaki da cutar kanjamau ta jihar Yobe (YOSACA) Hajiya Farida Mamudo ce bayyana haka a Damaturu babban birnin jihar
Bisa ga cewarta, an rarraba kayan gwajin kwayar cutar guda 300 da magungunan rage kaifin cutar da ga dakunan jinya 20 a jihar
Farida ta bayyana cewa, adadin wadanda suke kamuwa da cutar a jihar ya ragu daga kashi 2
7% a shekara ta 2008 zuwa kashi 2
1% a shekara ta 2010, dalili ke nan inji ta, da yasa gwamnatin jihar ta kara kaimi wajen yaki da cutar
Tace duka-duka gwamnatin jihar Yobe zata bada dala miliyan 75 yayinda Babban Bankin Duniya zai rika bada gudummuwar dala miliyan biyar cikin shekaru biyar
Hajiya Farida tace jihar Yobe ce ta farko a shiyar da ta kaddar da rukuni na biyu na shirin da kuma bada kasonta sabili da irin yadda jihar ta dauki batun da muhimmanci
Ta kuma yi kira ga ma’aikatun da aikin ya shafa su bada hadin kai domin ganin nasarar shirin
Dandalin gwamnonin Najeriya ya yi kira ga kungiyoyin mata da kananan hukumomi su bada goyon baya a kamfen yaki da cutar shan inna
Dandalin gwamnonin Najeriya ya yi kira ga kungiyoyin mata da kananan hukumomi su bada goyon baya a kamfen yaki da cutar shan inna a kasar
Shugaban dandalin, gwamnan jihar Rivers Rt
Chibuike Rotimi Amaechi ne ya yi wannan kiran a Karamar hukumar Ikwerre ta jihar, yayinda yake kaddamar da rukuni na biyu na rigakafin cutar shan inna ta kasa da ake gudanarwa kwata kwata, wani shirin da dandalin gwamnonin yake aiwatarwa tare da hadin guiwar gidauniyar Bill da Milinda Gates
Amaechi ya shawarci mata su rage zuwa neman maganin gargajiya a domin neman warkar da cutar shan inna, a maimakon haka ya bukace su, da su rika neman taimakon kwararrun likitoci
Gwamnan wanda ya yiwa wadansu yara all’urar rigakafi yayin kaddamar da shirin, ya kuma yi kira ga al’ummar yankin su rika amfani da dakunan shan magani da gwamnatinshi ta gina domin kula da lafiyarsu
Tun farko a cikin jawabin da yayi ga al’ummar jihar Rivers, gwamna Amaechi ya bayyana cewa kamfen din da aka ba lakabi da turanci “Women Against Polio” (WAP)-Mata masu yaki da shan inna- shine rukuni na biyu daga cikin hudu da za a aiwatar da nufin wayar da kan al’ummar Najeriya dangane da illar cutar da nufin kawar da ita a kasar baki daya
Rukunin farko ya maida hankali a kan maza da ake kira “Men Against Polio” (MAP)-Maza masu yaki da cutar shan inna- Ganin ci gaban da aka samu na goyon bayan maza a yaki da cutar, aka kaddamar da rukuni na biyu wanda ya maida hankali kan neman goyon bayan mata
Kasancewa, mata sune suka fi kusa da kananan yara, banda haka kuma, sun iya tada tsimin al’umma
Gwamnan ya kuma yi kira ga shugabannin kanannan hukumomi su bada hadin kai
Yayinda ya yiwa al’ummar jihar alkawarin samar da ingantaccen tsarin kiwon lafiya domin raba jihar da cutar shan inna
Lalai gwamnati tayi kokari allah ya tai maka ameen
Asusun tallafi na Bill da Melinda Gates ya kashe dala miliyan shida da dubu dari bakwai karkashin shirin “Society for Family Health”
Asusun tallafi na Bill da Melinda Gates ya kashe dala miliyan shida da dubu dari bakwai karkashin shirin kula da lafiyar mata da ake kira “Society for Family Health” yayin gudanar da wani aiki na tsawon shekaru biyu da aka gudanar a kananan hukumomi 11 na jihar da nufin ceton rayukan mata da kananan yara dubu sittin daga cututukan da suka jibinci daukar ciki
Jami’in gudanar da ayyuka na shirin kula da lafiyar kananan yara da asusun Bill da Milinda Gates ya dauki nauyi, Mr Saul Morris, ya bayyana cewa, mata 248 wadanda suka mika kai domin tallafawa al’umma, da kungiyar hadin kan mata Musulmi ta Najeriya (FOMWAN) ta horas domin bada shawarwari ga mata kan yadda zasu kula da kansu da kuma jariransu kafin daukar ciki da kuma bayan haihuwa
Da yake jawabi a wajen wani taron manema labarai a karshen shirin makon jiya, Mr Bright Ekweremadu, manajin darektan cibiyar Society for family Health, ya bayyana cewa, gudanar da shirin ya zama dole lokacin da binciken kiwon lafiya na kasa da aka gudanar a shekara ta 2008 ya nuna cewa kashi 17% na mata masu juna biyu ne suke kai ga haihuwa a a asibiti a jihar Gombe
Bisa ga cewarshi, wannan ya nuna akasarin mata masu ciki suna haihuwa ne ba tare da tallafin kwararru ba
Abinda yasa ake samun matsaloli da yake kai da rasa rayukan iyayen da kuma jariransu
Shirin ya kuma sami goyon bayan kimanin direbobi 695 membobin kungiyar ma’aikatar sufuri ta kasa (NURTW) wadanda suka bada gudummuwar motocinsu domin daukar mata da jariran da suke bukatar kulawa ta gaggawa
Shirin ya kuma yi aiki da masu kemis 760 wajen samar da kayan karbar haihuwa masu tsabta, yayinda aka horas da unguwarzoma 315 kan yadda zasu karbi haihuwa cikin tsabta da kuma sanin lokacin da mace take cikin hadari su tura ta asibiti cikin gaggawa
An kaddamar da shirin ne da ake kira “Inganta Rayuwar Iyali,” da aka gudanar na tsawon shekaru biyu a watan Nuwamba 2009 da nufin rage cututuka da mace mace tsakanin mata masu juna biyu ta wajen daukar matakai dabam dabam
Aka kuma kamala ranar 8 ga watgan Maris 2012
Ministan babban birnin tarayya Abuja Bala Mohammed ya ci alwashin korar shan inna a kasar
Ministan babban birnin tarayya Abuja Bala Mohammed ya ci alwashin korar shan inna a kasar yayinda ake ci gaba da fuskantar kalubala kasancewarta daya daga cikin kasashe hudu rak a duniya da ake ci gaba da samun yaduwar cutar
Ministan ya bayyana haka ne yayin kaddamar da yaki da cutar matakin karshe a birnin tarayya Abuja
Ya kuma bayyana cewa, gwamnatin tarayyar ta ba gwamnatocin jihohi damar gudanar da yaki da cutar yadda suka ga dama ba tare da tsangwama ba domin ganin nasarar shirin
Saneta Bala Mohammed ya kuma yabawa kungiyoyi masu zaman kansu da kuma ma’aikatan jinya a matakai dabam dabam, domin goyon bayan da suke badawa ga nasarar shirin
Yayinda ya yi kira ga iyaye mata su bada hadin kai ta wajen fito da ‘ya’yansu a yi masu rigakafin
A nashi jawabin, sarkin Juwa Alhaji Idris Isa ya bayyana muhimmancin hada hannu wajen yakar cutar, kasancewa an fara nunawa Najeriya kyama domin ci gaba da yaduwar cutar ganin yadda ake tilas hana ‘yan Najeriya shiga wadansu kasashe sai an diga masu maganin shan inna kafin kyale su su shiga
Iyaye mata da suka halarci gangamin sun koka dangane da talauci da ake fama da shi
Suka kuma yi kira ga gwamnati ta samar da ayyukan yi musamman ga matasa da suke zaman kashe wando
Gwamnatin Tarayyar Najeriya ta ba asibitin tarayyar dake Keffi jihar Nasarawa izinin fara jinyar masu ciwon sikila kafin karshen shekara
Gwamnatin Tarayyar Najeriya ta ba asibitin tarayyar dake Keffi jihar Nasarawa izinin fara jinyar masu ciwon sikila kafin karshen wannan shekarar
Sanarwar da ta fito daga hannun jami’in hulda da jama’a na asibitin malam Jamil Nagogo ta bayyana cewa, ministan lafiya farfesa Onyebuchi Chukwu ne ya sanar da bada izinin a ranar yaki da cutar sikila ta bana, inda ya bayyana cewa, an yi nisa da shirin domin cimma nasara
Ya kuma bayyana cewa, za a rika yiwa masu cutar sikila jinya kyauta
Tun farko ma’aikatar ta bada irin wannan izinin ga asibitai biyar da suka hada da na jihohin Gombe, da Ebonyi da kuma Lagos a yunkurin inganta aikin jinya a kasar
Haka kuma sanarwar ta bayyana cewa, majalisar likitocin magani da na hakori ta Najeriya ta daga matsayin asibitin zuwa cibiyar zurfafa kwarewar ikin magani domin likitocin jinya musamman wadanda suke aiki a jihar Nassarawa
Za a bukaci likitoci su rika zuwa samun horo a asibitin domin samun maki ishirin da suke bukata na horo kowacce shekara na sabunta lasisinsu na aiki
Da wannan daga matsayin asibitin da aka yi, za a iya gudanar da tarukan karawa ma’aikatan jinya sani, da sauran taruka da kuma ayyukan da suka shafi jinya
Kamfanonin Total tare da hadin kamfanin mai na Total PLC na Najeriya sun dauki matakin yaki da cutar kanjamau a jihar Kaduna
Kamfanonin Total tare da hadin kamfanin mai na Total PLC na Najeriya sun dauki matakin yaki da cutar kanjamau a jihar Kaduna
Kamfanonin sun kashe Naira miliyan 15 wajen sayen kayan aikin gwajin kwayar cutar kanjamau da kuma magunguna tare kuma da daukar nauyin bada shawarwari ga duk wanda yake bukata a jihar
Da take Magana yayin kaddamar da shirin wayar da kan al’umma da kuma yaki da cutar kanjamau da kula da masu fama da cutar a jihar Kaduna, mataimakiyar janar manajan kamfanin, Mrs Nkoyo Attah ta bayyana cewa, kamfanin ya dauki matakin ganin yunkurin yayi tasiri ne ta wajen tada tsimin jama’a a tsakanin al’ummomin da kamfanin ke harkokin kasuwanci
Tace kamfanin ya kuma tsaida shawarar kai shirin gwajin kwayar cutar kanjamau ga mazauna yankunan karkara tare da sayen injunan gwaji na zamani da kamfanin ya bayar gudummuwa ga asibitin Kujama dake Kaduna
Jihar Kaduna na daya daga cikin jihohin da aka sake samun bulla cutar shan inna bayan shafe shekaru biyu ba tare da samun ko yaro daya dauke da cutar ba
Allah shisa shirin yayi tasiri ! Amma sai an ci gaba da wayar wa jama'a kai da kuma sanar dasu cewa ''gwajin kyautane''
Gwamnatin tarayyar Najeriya ta kara kason kudin yaki da cutar shan inna daga dala miliyan 17 zuwa dala miliyan 30
Gwamnatin tarayyar Najeriya ta kara kason kudin yaki da cutar shan inna daga dala miliyan 17 zuwa dala miliyan 30 tare da alkawarin kara kudin idan akwai bukatar yin haka
Gwamnatin tarayya ta kuma bayyana cewa, yawan al’umma a kasar bai zama hujjar gaza shawo kan cutar ba kasancewa kasashen dake da biliyoyin al’umma sun iya shawo kan cutar
Shugaba Goodluck Jonathan ne ya sanar da haka yayin kaddamar da kwamitin shugaban kasa na musamman kan yaki da cutar shan inna
Ya bayyana cewa abin kunya ne ganin har yanzu ana samun kwayar cutar shan inna a Najeriya duk da yake cutar tafi kowacce saukin magancewa ta wajen rigakafi
An umarci kwamitin ya rika ba shugaban kasa rahoton ci gaban da aka samu kai tsaye kowanne wata, da kalubala da ake fusakanta da kuma matakan gyara da aka dauka na shawo kan cutar shan inna a Najeriya
Kwamitin dake karkashin jagorancin karamin ministan lafiya Dr
Alli Pete zai maida hankali ne kan kananan hukumomi da jihohin da cutar tafi barazana da sa ido kan ci gaban da suke samu kowanne wata
Shugaba Jonathan wanda ya bada tabbacin cewa, ba zai janye alkawarin da yayi a wajen taron CHOGM da aka yi a Australia ba, na raba kasar da cutar shan inna kafin ya bar mulki a shekara ta 2015, ya yabawa gwamnoni domin mika wuyansu da cewa, daga cikin jihohin kasar 36, da babban birnin tarayya Abuja, yanzu an sami cutar a jihohi takwas ne kadai da suka hada da Kano, Jigawa, Katsina, Sokoto, Zamfara, Kebbi, Borno da kuma Yobe
Shugaba Goodluck Jonathan ya kuma godewa kungiyoyi da cibiyoyi da kuma kasashen da suka hada hannu da Najeriya a yunkurin yaki da cutar shan inna da suka hada da gwamnatocin Japan, da Birtaniya, da Amurka da Jamus da kulob din Rotary da kuma gidauniyar Bill da Milinda Gates
Gwamnatin tarayyar Najeriya ta ayyana dokar ta baci kan yaki da cutar shan inna, yayinda za a yi jinyar sababbin kamun cutar da gaggawa
Gwamnatin tarayyar Najeriya ta ayyana dokar ta baci kan yaki da cutar shan inna, yayinda za a yi jinyar sababbin kamun cutar da gaggawa
Mohammad Pate ne ya sanar da haka a wata sanarwa da ya bayar dauke da rattaba hannun mataimakinshi kan harkokin watsa labarai da hulda da jama’a Mr
Ministan wanda yayi wannan furucin a wajen wani taron kwamitin shugaban kasa kan yaki da cutar shan inna ya kara da cewa, “gwamnati ta kuduri aniyar kawo karshen yaduwar kwayar cutar shan inna a Najeriya, zamu kuma dauki dukan matakai wajen ganin an yiwa ‘ya’yanmu rigakafi”
Kwamitin yaki da cutar shan innan zai yi aiki tare da hadin guiwa da gwamnoni da shugabannin kanannan hukumomi da cibiyoyi ko kungiyoyin dake yaki da cutar, da sarakunan gargajiya da kuma shugabannin addinai da nufin ganin an shawo kan yada cutar kafin shekara ta 2015
Pate ya bayyana cewa, kwamitin ya amince da yin aiki tukuru wajen ganin an shawo kan cutar a karshen shekara ta 2012 a maimakon 2015
Ya kuma bayyana cewa inda kwamitin zai maida hankali sun hada da jihohin da ba a sami bulla cutar ba na tsawon watanni shida domin ganin ba a sake samun cutar ba a shekara 2012 baki daya
Ya kuma ce za a bukaci jihohin da suka sami fiye da yaro daya dake dauke da kwayar cutar a cikin watanni 12 da suka shige, su yiwa sama da kashi 90% rigakafi
Ministan ya kuma bayyana cewa za a kafa irin wannan kwamitin a jihohin da basu da shi
Bisa ga cewar ministan lafiyan, tilas ne masu yin allurar rigakafi su tabbata cewa an yiwa kowanne yaro allurar rigakafi
Ya jadada cewa idan aka sami yaro daya da kwayar cutar, ana bukatar gudanar da cikakken bincike a kuma kai rahoto nan da nan
Pate ya bayyana cewa, kasar Indiya ta sami nasarar shawo kan cutar ne sabili da gagarumin aikin rigakafi da kuma kyakkyawan sa ido kan cutar
Ya kuma shawarci jami’ an sa ido kan aikin rigakafin su isa jihohin da zasu yi aiki mako guda kafin ranar fara aikin rigakafin domin tabbatar da nasarar shirin
Likitoci a Janhuriyar Niger suna nan suna fadi tashi da nufin kawar da cutar shan inna tsakanin kananan yara
Likitoci a Janhuriyar Niger suna nan suna fadi tashi da nufin kawar da cutar shan inna tsakanin kananan yara daga haihuwa zuwa ‘yan shekaru biyar da aihuwa, sama da dubu daya tare da kaddamar da wani shirin allurar rigakafi da likitocin ke kyautata zaton zai taimaka wajen shawo kan cutar
A cikin hirarshi da wakilin Sashen Hausa Chaibou Mani, kwamishin lafiya na jihar Maradi Mahaman Lawali Manzo , ya yi kira ga iyaye su rungumi shirin su fito da ‘ya’yansu su sami rigakafin
Kwamishinan ya fayyace muhimmancin allurar riga kafi da kuma dalilin da yasa gwamnati take kara kaimi wajen yaki da cutar, inda yace yaro daya dake dauke da cutar yana iya zama hadari ga kasar baki daya da makwabtan kasar harma da sauran kasashen duniy,a sabili da yadda cutar ke yaduwa kamar wutar daji
Kwamishinan lafiyan yace an sami yaro guda daya dauke da cutar a kusan karshen shekarar da ta gabata a jihar Maradi, ya bayyana cewa kasancewa Niger na makwabta da daya daga cikin kasashe hudun da ake fama da cutar a duniya yasa yake zama da kalubala a iya shawo kan cutar
Ministan lafiya na Najeriya Frofesa Onyebuchi Chukwu yace Najeriya tayi asarar kimanin naira Biliyan 132 saboda zazzabin cizon sauro
Ministan lafiya na Najeriya Frofesa Onyebuchi Chukwu yace Najeriya tayi asarar kimanin naira Biliyan 132 ta dalilin illar zazzabin cizon sauro
Ministan ya kuma bayyana cewa, zazzabin cizon sauro ne sanadin mutuwar kashi daya bisa uku na kanannan yara a Najeriya inda sama da mutane dubu dari uku suke mutuwa kowacce shekara
Bisa ga cewar ministan kashi 70% na mata masu juna biyu suna kamuwa da zazzabin cizon sauro, yayinda kashi 11% na mata masu juna biyu da suka rasa rayukansu, suna mutuwa ne ta dalilin kamuwa da zazzabin cizon sauro
Wannan kiyasin inji shi, ya nuna irin hadari da barazanar da zazzabin cizon sauro yake da shi ga Najeriya
Ya kuma bayyana cewa, kasar na nesa da shawo kan cutar, duk da shirin yaki da cutar zazzabin cizon sauro da ta kaddamar da ya hada da raba gidajen sauro da aka jika a magani domin rage kaifin cizon sauro
Frofesa Chukwu yace tilas ne gwamnocin tarayya da jihohi da kuma kananan hukumomi su nemi hanyoyin shawo kan cutar, yace za a iya cimma burin ne ta wajen hada hannu tsakanin gwamnatoci da kungiyoyi masu zaman kansu a cikin gida da kuma kasashen ketare
Bisa ga cewarshi, zai zama dole gwamnati ta kara kason kudin da take kashewa a yaki da cutar, a kuma maida hankali kan cibiyoyi da ayyukan da ke taimakawa wajen shawo kan cutar, yayinda za a fadada aikin samar da gidajen sauro da aka jika a magani musamman a yankunan karkara
Ministan ya kuma bayyana cewa, za a bukaci hadin kai da goyon bayan a’umma wajen cimma nasarar wannan yunkurin, wadanda suke da hakin tsabtace muhallansu da kuma kawar da matattarun ruwan da sauro ke yaduwa
Hukumar lafiya ta Duniya tace, zazzabin lassa ya kashe mutane dubu biyar a Yammacin Afurka, mutane 40 da dama kuma suna kwance a asibitai
Hukumar lafiya ta Duniya tace, zazzabin lassa ya kashe mutane dubu biyar a Yammacin Afurka, zazazabin da ya kuma yi sanadin mutuwar a kalla mutane 40 da dama kuma suna kwance a asibitai a kimanin kashi daya bisa uku na jihohi 36 a Najeriya a cikin makonni shida da suka shige
Wani jami’in ma’aikatar rigakafin miyagun cututuka a Najeriya, Henry Akpan a Najeriya ya bayyana cewa, wadanda suka rasa rayukansu sun hada da likitoci biyu da ma’aikatan jinya nus-nus shida sakamakon barkewar zazzabin lassa a jihohin kasar 12
Bisa ga cewarshi, an sami rahoton mutane 397 da suka kamu da cutar aka kuma tabbatar da 87 daga ciki
Kwayar cutar lassa dai cuta ce da take shiga jini, an kuma fi samunta a kasashen dake Yammacin Afrika da suka hada da Saliyo da Liberia, da Guinea da kuma Senegal
Ana kamuwa da cutar ne ta wajen taba kashin beran dake dauke da cutar
Alamun cutar sun hada da zazzabi da ciwon kai, da hadiya da kyar, cutar tana kuma iya shafar muhimman gabobin jiki ta kai ga kisa
Sunan ya sami asali ne daga sunan wani kauye da ake kira Lassa a jihar Borno, inda aka fara tantance cutar a shekara ta dubu da dari tara da sittin da tara
Binciken ma’aikatan lafiya na nuni da cewa, an sami bullar cutar a garin Maiyashi cikin karamar hukumaar Birnin Gwari
Murnar gwamantin jihar Kaduna ta shawo kan cutar shan inna ta koma ciki ba da dadewa ba bayanda wargidan gwamnan jihar Mrs Amina Ibirahim Yakowa ta jagoranci bukin cika shekara hudu ba tare da samun billar cutar shaninna a fadin jihar ba
Binciken ma’aikatan lafiya ya gani cewa, an sami bullar cutar a garin Maiyashi cikin karamar hukumaar Birnin Gwari
Bisa ga rohotanni Fulani makiyaya da suka fito daga jihar Zanfara ne suka zo da dansu dauke da cutar suka yada zango a kyauyen na Maiyashi dake karamar hukumar Birnin Gwari
Ita dai jihar Kaduna ta shafe tsawon shekara hudu ba tare da samun ko yaro daya dauke da cutar shan inna ba
Jami'in kiwon lafiya na karamar hukumar ta Birnin Gwari, Abdulrahman Yahaya wanda ya tabbatar da bullar cutar, ya jadada cewa, makiyayan da suka fito ne daga jihar Zanfara suka shigo da cutar
A nashi bayanin, shugaban karamar hukumar Birnin Gwari Dahiru Adamu, ya nuna rashin jin dadin shi game da samun bullar cutar a garin na Maiyashi
Ya kuma tabbatar da cewar za suyi dukan abinda ya dace domin ganin sun shawo kan sake shigo da cutar daga makwabta
Tuni tawagar jami'an majalisar dinkin duniya suka isa kyauyen domin tantancewa, da kuma fadakar da jama'a game da mahimmancin yin rigakafin cututtukan da ke kama kananan yara
Hukumomin Nageriya sun bada tabbacin cewar za'a kawas da yaduwar cutar shan inna kafin karshen shekara ta 2013
Hukumar lafiya ta Duniya ta cire kasar Indiya daga jerin kasashen dake fama da cutar shan inna ranar asabar
Hukumar lafiya ta Duniya ta cire kasar Indiya daga jerin kasashen dake fama da cutar shan inna ranar asabar, yayinda cutar take ci gaba da kasancewa annoba a Najeriya da Pakistan da kuma Afghanistan, abinda ya zama wata gagarumar ci gaba ga ma’aikatan lafiya dake kokarin shawo kan cutar dake gurguntar da yara
Firai Ministan kasar Pakistan Manmohan Singh ya bayyana farin ciki da cewa, “wannan ya bamu karfin guiwa cewa, zamu iya kawar da cutar shan inna ba a Indiya kadai ba amma a duniya baki daya
Da wannan sanarwar, adadin kasashen da cutar ta zama annoba sun ragu zuwa uku, da suka hada da Najeriya da Pakistan, da kuma Afghanistan
Indiya da ta shafe sama da watanni goma sha biyu ba tare da samun wani yaro dauke da cutar ba, zata dauki tsawon shekaru biyu ana sa ido kafin ayyana kasar a matsayin wadda ta shawo kan cutar shan inna baki daya
Bisa ga cewar wakilin Hukumar Lafiya ta Duniya a Indiya Natela Menabde
Firai ministan kasar Indiya ya bayyanawa wani taron yaki da cutar shan inna da aka gudanar a birnin New Delhi cewa, gwamnatin kasar Indiya ta kaddamar da wani gagarumin shirin yaki da cutar da nufin raba kasar da cutar da ta tsorata dubun dubatan rayukan kananan yara a kasar Indiya
Sai dai yace an sami nasarar shawo kan yaduwar cutar polio ne a kasar Indiya sabili da mika wuyan ma’aikatan sa kai da suka rika yiwa yara rigakafi
Bisa ga cewarshi, ma’aikatan sa kai sun shiga kowanne lungun kasar Indiya da tashoshin jiragen kasa, da wuraren ayyukan gini, da tashoshin mota, suka kuma yi amfani da kowanne irin abin tafiya wajen isa dukan lungunan kasar da ta kasance daya daga cikin wadanda suka fi cunkoso da talauci a duniya
Bisa ga cewarshi, nasarar shirin ya nuna cewa, hada hannu yana kai ga cimma nasara
Cutar shan inna wadda take kama kananan yara da shekarunsu basu kai biyar ba, wadda take kisa, ko sa mutuwar gabobi ko kuma gungunta kafa, tana yaduwa zuwa kasashen ketare a cikin sauki ta wajen mu’amala da bayan gidan wanda yake dauke da cutar
Indiya ta sha yada cutar a kasashen ketare, yayinda ita ma ta rika dauka daga wadansu kasashe
An shawo kan cutar a kasashe masu tasowa wajen shekara ta dubu da dari tara da saba’in ta wajen gangamin allurar rigakafi
A shekarar dubu biyu da tara kasar Indiya ke da rabin adadin wadanda ke dauke da cutar shan inna a duniya, amma adadin ya ragu zuwa 42 a shekara ta dubu biyu da goma yayinda ba a sami ko yaro daya da cutar ba cikin watanni 12 da suka shige
Gwamnatin kasar Indiya a kasha dala biliyan biyu cikin shekaru goma zuwa sha biya da suka shige a yunkurin kawar da cutar baki daya a kasar
Jami’ar Jos karkashin cibiyar fasahar amfani da kwayar halitta ta samar da tsiro mai ganye domin yakin zazzabin cizon sauro
Jami’ar Jos karkashin cibiyar fasahar amfani da kwayar halitta ta samar da wani tsiro mai ganye da ake kira “Artemisia Annua” amfani da shi wajen maganin zazzabin cizon sauro domin shawo kan nau’in cutar da bata jin magani
Jami’ar ta noma ta kuma girbe kilogram 283 na ganyen wanda ake amfani da shi wajen jinyar zazzabin malariya
Shugaban Jami’ar Jos Farfesa Hayward Mufuyai ne ya bayyana haka a wani taron manema labarai da aka gudanar a dakin taron jami’ar
Ya kuma bayyana cewa, an sami nasarar shirin ne sakamakon zurfin bincike da kuma kwazon masu ilimin kimiyya daga sassa dabam dabam na jami’ar da suka gudanar da bincike kan stiron “Artemisia annua” da aka noma a yankin Gangnim dake Karamar Hukumar Langtan ta jihar Plato
Bisa ga cewar shugaban jami’ar, bincike ya nuna cewa Artemisinin, sinadarin da aka fi bukata wajen harhada maganin zazzabin cizon sauro, shine maganin da yafi kaifi wajen maganin nau’in zazzabin cizon sauro da baya jin magani
Ya kuma bayyana cewa, masu ilimin kimiyya sun gudanar da bincike mai zurfi kan nau’in tsiron domin sanin kasar da ta dace da shuka ta a jihar Plato
Noman ganyen “Artemisia annua” da ake bukata wajen sarrafa maganin zazzabin cizon sauro mai yawa a jihar ya tabbatar da kasuwar wannan shukar mai ban al’ajibi a Najeriya inda ake fama da cutar zazzabin cizon sauro
Farfesa Mafuyai ya kuma bayyana cewa, ana gudanar da aikin ne karkashin shirin ilimantarwa a fannin kimiyya da Fasaha na manyan makarantu matakin B, na ma’aikatar ilimi ta tayyara tare da hadin guiwar Babban bankin duniya
Bisa ga cewarshi, jami’ar Jos ta sayi irin “Artemisia annua” daga kasar China ta fara gwadawa domin ganin ko za a iya shukawa ya kuma girma a jihar Plato, abinda ya kai ga nasarar noma shi da yawa
Shugaban jami’ar Jos ya bayyana cewa ya dauki jami’ar shekaru hudu tana gudanar da bincike da nazari mai zurfi da kuma gwaje gwaje kafin cimma wannan nasarar da ya hakikanta zai shawo kan matsalar zazzabin cizon sauro da ake fama da shi a kasar da kuma samar da ayyukan yi ga ‘yan Najeriya kamar yadda shugaban tawagar binciken ya bayyana
Farfesa Mufuyai ya kuma yi kira ga kamfanonin harhada magunguna su hada hannu da jami’ar Jos dangane da wannan ci gaba da aka samu, su kuma yi aiki tare da manoman wajen samun isasshen ganyen da ake bukata
Shugaban jami’ar ya kuma shiga noman Artemisinin a cikin gida domin maganain zazzabin cizon sauro
Bisa ga cewarshi, noman Artemisinin zai bunkasa ayyukan kamfanonin harhada magunguna a Najeriya ya kuma sa maganin zazzabin cizon sauro ya yi arha, da kuma shawo kan samar da jebun magunguna da ake dangantawa da shigo da magunguna daga kasashen waje
Dubban ‘yan Najeriya ne ke mutuwa kowacce shekara sakamakon kamuwa da zazzabin cizon sauro
Gwamnatin Najeriya tace zata dauki matakin shawo kan bazuwar zazzabin Lassa a wadansu jihohin kasar ta wajen wayar da kan al’umma
Gwamnatin Tarayya taci alwashin shawo kan yaduwar zazzabin lassa
Gwamnatin tarayyar Najeriya tace, zata dauki matakin shawo kan bazuwar zazzabin Lassa a wadansu jihohin kasar ta wajen wayar da kan al’umma game da bukatar yiwa wadanda cutar ta kama jinyar gaggawa
Ganin irin asarar rayuka da ake yi sakamakon kamuwa da cutar
Da yake jawabi ga manema labarai a birnin tarayya Abuja, karamin ministan lafiya, Dr Ali Pate yace daga watan Nuwamba shekara 2011 zuwa yanzu, an sami adadin mutane 397 da suka kamu da zazzabin lassa a jihohi goma sha daya inda daga ciki mutane 40 suka rasu
Ya bayyana cewa jihohin da abin ya shafa sun hada da Edo, Nasarawa, Plateau, Ebonyi da kuma Taraba
Sauran jihohin kuma sune, Yobe, Ondo, Rivers, Gombe, Anambra, Delta, and Lagos
Zazzabin Lassa yana sa ciwon mara mai zafi da kuma atini da jini yayinda kimanin kashi 80% na wadanda suka kamu da cutar suke mutuwa
Hukumar sa ido mai suna IMB tace yaduwar ciwon shan inna a Najeriya da Pakistan yana barazana ga nasarar shawo kan cutar a kasashen duniya
Hukumar sa ido mai suna IMB tace yaduwar ciwon shan inna a Najeriya da Pakistan yana barazana ga nasarar shawo kan cutar a kasashen duniya
Hukumar wadda aka kafa karkashin shirin yaki da ciwon shan inna na duniya “Global Polio Eradication Initiave (GPEI) ta bayyana damuwa dangane da karuwar yaduwar cutar shan inna a Najeriya da kuma Pakistan da cewa, kasashen biyu suna barazana matuka ga sanarar shawo kan cutar a duniya baki daya
Cibiyar GPEI wata cibiya ce dake gudanar da wani shirin hadin guiwa da ta kunshi hukumomi da kungiyoyi masu zaman kansu da gwamnatocin kasashen ke aiwatarwa, karkashin jagorancin Hukumar lafiya ta duniya, da kulob din Rotary International, da cibiyar yaki ta cututuka ta Amurka (CDC) da kuma Asusun tallafawa kananan yara UNICEF, da nufin kawar da ciwon shan inna a duniya baki daya
A cikin rahoton hukumar sa ido ta IMP da aka fitar makon jiya an yabawa gwamnatin kasar Indiya sabili da shawo kan cutar inda ba a sami ko mutun daya dauke da cutar ba a kasar tun daga watan Janairu shekara ta 2011, abinda yasa ake dab da aiwatar da ita a matsayin kasar da ta shawo kan ciwon shan inna
Rahoton ya bayyana cewa, “Hukumar sa ido ta damu matuka da karuwar yaduwar ciwon shan inna a Najeriya da Pakistan, yanzu kasashen biyu sun zama da hadarin gaske ga yiwuwar shawo kan cutar a duniya baki daya
Hukumar ta bayyana cewa, nasarar da aka samu a kasar Indiya ya nuna cewa, abu ne mai yiwuwa a iya shawo kan cutar, ta kuma jadada cewa, lallai ne a himmatu domin ganin an shawo kan cutar baki daya, idan ba haka ba kuwa, tayi gargadi da cewa, cutar zata kara bazuwa ta gurgunta dubban kananan yara
Dangane da Najeriya, cibiyar GPEI tace, an kara samun wadansu kananan yara biyu dauke da cutar makonni biyu da suka shige a jihohin Sakkwato da Zamfara, abinda ya kai adadin kananan yaran da aka samu da cutar zuwa 60 a shekara ta 2011, yayinda aka sami wani karamin yaro daya ranar 14 ga watan Janairu bana dauke da cutar a jihar Borno wanda ya nuna alamun nakasa
Hukumar sa ido kan ci gaban da ake samu a yaki da cutar shan inna ta kasa da kasa ta fitar da rahoton ne yayinda ake shirin gudanar da wani rukunin shirin yaki da ciwon shan inna a Najeriya inda ma’aikatan jinya ke shiga gida gida suna ba kananan yara rigakafin cutar
Shugabannin nahiyar Afrika sun damu ganin gidauniyar yaki da malariya na bushewa
Shugabannin nahiyar Afrika sun damu ganin gidauniyar yaki da malariya na bushewa
Kungiyar hadin kan shugabannin kasashen nahiyar Afrika ta yaki da cutar zazazzabin cizon sauro da ake kira a takaice da turanci ALMA (African Leaders Malaria Alliance), da ta kunshi shugabannin kasashen nahiyar Afrika 41 da suka hada kai domin yaki da zazzabin cizon sauro a nahiyar, sun bayyana damuwa dangane da kudin da ake bukata na cimma wannan burin, da cewa, karancin kudi na barazana ga yunkurin
Kungiyar ta bayyana cewa akwai gibin dala biliyan uku da miliyan dubu dari uku na kudin da ake bukata na aiwatar da dukan matakai da ayyukan yaki da zazzabin cizon sauro a nahiyar baki daya da ya hada da samar da magungunan farko karkashin shirin da ake kira a turanci a takaice ACTs, da gundanar da bincike da ake kira RTDs da kuma samar da gidajen sauro da dake dauke da magani-LLINs, daga yanzu zuwa shekarar 2015
Shugabar kungiyar hadin kan shugabannin mai yaki da zazzabin cizon sauro Ellen Johnson Sirleaf ta Liberia ta ce “kanfen yaki da zazzabin cizon sauro ya tabbata hanyar nasarar inganta lafiyar mata da kananan yara saboda haka ba zamu kauda kai ba
Tilas ne mu cike gibin kudin yaki da cutar
Membobin kungiyar ALMA suka amince da yin amfani da kason da bankin duniya ya kebe domin gudanar da ayyukan bunkasa yankin wajen yaki da zazzabin cizon a da nufin cike wannan gibin
Shugabannin sun kuma amince da daukar matakan gudanar da aikin a fili da kuma sa ido kan ci gaban da ake samu yayinda zasu dauki matakan da zasu taimaka wajen samun kudaden da za a yi amfani da su a fannin lafiya
Kungiyar ta kuma yabawa kasashen Benin, da Burundi da Kamaru da Kenya da Mozambique da kuma Rwanda, sabili janye kudin fice kan kayayyakin da suka shafi yaki da zazzabin cizon sauro
Gwamnan jihar Kano yace za a dawo da tsarin duba gari domin shawo kan cutar polio
Gwamnan jihar Kano Injiniya Rabi’u Musa Kwankwaso ya bayyana damuwa dangane da yaduwar kwayar cutar shan inna a Najeriya, ya kuma bayyana cewa, gwamnatin jihar ta dawo da shirin jami’an kula da tsabtar gidaje da ake kira duba gari da suke shiga gida da nufin inganta tsabtar muhalli da gidajen jama’a
Gwamnan ya bayyana cewa, “Mun sani cutar shan inna cuta ce dake da alaka da yanayin rashin tsabta, dalili ke nan da muka sake dawo da shirye shiryen tsabtace muhalli”
Ya bayyana cewa, cutar shan inna ta ci gaba da kasancewa babbar kalubala a fannin lafiya na Najeriya, ya kuma ce gwamnatinshi zata maida hankali wajen takalar wannan kalubalar
Gwamna Kwankwaso ya kaddamar da kamfen yaki da cutar shan inna a birnin Kano da yace tilas mata su sa hannu idan ana so shirin ya cimma nasara
Bisa ga cewar gwamnan mata suna da kyakkyawar rawar da zasu taka kasancewarsu iyayen yara kuma wadanda zasu iya shiga kowanne sako da dabarar samun goyon bayan abokansu mata da kuma magidanta
Injiniya Musa Kwankwaso ya yi kira ga iyaye mata su bada hadin kai da goyon baya
Ya kuma bayyana niyar gwamnatin ta hada hannu da kungiyoyin mata a jihar domin ganin nasarar shirin
a duk shekara yara kusan miliyan uku ke suka mutuwa, a saboda rashin kayayyakin abincin gina jiki
Wani sabon binciken ya gano cewa yara miliyan biyu da dubu dari shidda suna mutuwa a duk shekara a saboda rashin kayayyakin abincin gina jiki,
Kungiyar ceton yara da ake cewa Save the Children da turanci ce ta rubuta wannan rahoto
Kungiyar Save the Children tace duk da yunkurin da ake yi na kawo karshen yunwa a duniya, rashin kayayyakin abincin gina jiki na ci gaba da zama matsalar da aka yi watsi da ita ko kuma ake yiwa daukar sakainar kashi, wadda ta adabi rubu'i daya na yara a duk fadin duniya
Wannan bincike da aka gudanar a watanin Disamba da Janairu, yace cikin kowane sa'a guda yara dari uku ke mutuwa a saboda rashin kayayyakin abincin gina jiki
Kungiyar Save the Children ta hauhauwar farashin kayayyakin abinci ta tilastawa yara a kasashen duniya da dama barin makaranta domin su taimaki iyalinsu wajen samu kudi
Galibi kuma wasu iyalan ba zasu iya sayen kayayyakin abincin gina jiki ba
A saboda haka kungiyar Save the Children take rokon Prime Ministan Ingila David Cameron da ya yiwa Allah ya gudanar da taron koli akan matsalar yunwa a gefen wasanin Olympics da za'a yi a bana a birnin London
Kungiyar Save the Children tace ana iya ceton kashi casa'in daga ciki dari na yaran da suka fi tagaiyara daga rashin kayayyakin abincin gina jiki da dala biliyan goma a duk shekara
Cibiyar Human Right Watch tace kananan yara dari hudu sun mutu ta dalilin gubar dalma
Cibiyar Human Right Watch tace kananan yara dari hudu sun mutu ta dalilin gubar dalma
Bisa ga rahoton cibiyar Human Right Watch, kauyukan da abin yafi shafa sun hada da Abare, da Dareta da Duza da Sunke da kuma Tungar Daji
Sauran kuma sune Tungar Guru da Yargalma, yayinda ake kyautata zaton rasa rayukan kimanin kashi arba’in bisa dari na yaran da suka nuna alamun harbuwa da gubar dalmar
Wakiliyar Human Right Watch a Najeriya Jane Cohen tace, kananan yara da dama sun dakuna gubar tun shekaru biyu da suka shige abinda ya sa lamarin ya zama annoba a tsakanin al’ummar
Lokacin da take nuna hoton bidiyon matsalar, Cohen tace duk da yake an yi kiyasin cewa, kananan yara dari hudu sun rasa rayukansu, har yanzu ba a fara aikin tsabtace muhallun kauyaka da dama da abin ya shafa ba
Human Rights Watch tace ana aikin hakar zinari a ko’ina cikin jihar Zamfara kuma yawan dalma mai guba dake karkashin kasa da kuma hanyoyin hakar kuzan ya jefa kananan yara cikin hadarin annoban dalma mai guba
Binciken da cibiyar Humar Rights ta gudanar ya kuma nuna cewa, yara suna taba dalmar mai guba lokacin da suke rairaye dusar zinarin a ramukan da ake haka ko kuma lokacin da ake rairaye shi a gida, ko daga jikin iyayensu da suka dawo daga hakar zinarin
Hukumar yaki da cutar kanjamau ta jihar Maradi ta yiwa matasa matashiya dangane da illar cutar
Hukumar yaki da cutar kanjamau ko kuma sida ta jihar Maradi a jamhuriyar Niger, ta yiwa al’umma musamman ma matasa matashiya dangane da yaduwar cutar kanjamau
Shugaban hukumar docta Alisumani Yaro ya bayyana cewa, an sami sama da mutane dubu shida dake fama da cutar kanjamau a jihar Marada cikin shekaru bakwai, wadanda daga cikinsu mutane dubu daya da dari tara da arba’in da daya ne kadai suke zuwa ganin likita domin shan magani
Ya bayyana takaicin yadda sauran wadanda ke fama da wannan cuta suke kin zuwa neman magani duk da yake ana bada maganin ne kyauta, abinda ke haifar da yawan mace mace tsakanin masu kamuwar da cutar
Likitocin sun bayyana cewa, an fi samun masu dauke da wannan cutar tsakanin mata da kananan yara wadanda basu da ‘yancin zuwa ganin likita da kashin kansu
Wadansu matasa da Muryar Amurka tayi hira da su, sun bayana cewa gudun kada a kyamace su yasa mutane basu zuwa jinya ko sun san suna dauke da cutar
Jakadiyar Amurka a jamhuriyar Niger Bisa Williams ta kaddamar da wani asibitin jinyar mata masu yoyon fitsari a jihar Madarunfa
Jakadiyar Amurka a jamhuriyar Niger Bisa Williams ta kaddamar da wani asibitin jinyar mata masu yoyon fitsari a jihar Madarunfa
Da take kaddamar da asibitin, jakadiyar Amurka ta bayyana cewa kasar Amurka zata ci gaba da tallafawa yunkurin inganta lafiyar mata
Asibitin da wata kungiyar agaji ta kasa da kasa da ake kira SIM International and Worldwide festula ta gina mai gadaje arba'in da biyu, wanda zai rika jinyar mata kyauta, tuni ya fara aikin tiyata bayan yiwa mata hamsin rajista
An kuma karfafa mata su garzaya asibitin domin samun kula duk lokacin da bukatar haka ta taso
Gwamnatin Tarayyar Najariya ta kaddamar da shirin tantance binciken kwakwa da tara bayanai da zai taimaka wajen samar da magungunan kanjamau
A yunkurinta na inganta dakunan binciken kwawa da kuma ayyukan jinya a kasar, Gwamnatin Tarayyar Najariya karkashin ma’aikatar lafiya ta Tarayya tare da hadin guiwar cibiyar dakunan binciken kwawa na Najeriya, ta kaddamar da wani shirin tantance dakukan binciken kwakwa da kuma tara bayanai da zai taimaka wajen samar da magungunan cututuka
Daga cikin muhimman bangarorin da za a maida hankali a kai, akwai, nazarin kwayar cutar HIV mai haddasa cutar kanjamau, da kuma tantance bayanan dakunan binciken kwakwa kan cutar da zata taimaka wajen horas da masu sa ido kan ci gaban da ake samu a yaki da cutar, da za a yi tare da tallafin Hukumar Lafiya ta Duniya da kuma cibiyar yaki da cututuka ta Amurka
Ministan lafiya na kasa Farfesa Onyebuchi Chukwu ya bayyana cewa, tantance cibiyoyin binciken zai taimaka wajen inganta ayyukan jinya
Bisa ga cewarshi, shirin kuma zai kunshi karfafawa dakunan binciken guiwa domin su gudanar da ayyukansu yadda ya kamata
Farfesa Chukwu ya yabawa gwamnatin Amurka domin goyon bayanta wajen ganin ingancin ayyukan jinya a Najeriya musammam a wannan lokacin da kasashen duniya ke fuskantar komadar tattalin arziki
Bisa ga cewarshi, wannan gagarumin sadaukar da kai ne
Ministan harkokin lafiyan ya hakikanta cewa, shirin zai taimaka wajen inganta matsayin dakunan binciken kwakwan Najeriya ba a cikin kasar kadai ba, amma har a matakin kasa da kasa
Darektan kiwon lafiya matakin farko na Najeriya yace, Najeriya zata magance yaduwar kwayar cutar shan inna kafin karshen shekara ta dubu biyu da goma sha uku
Darektan kiwon lafiya matakin farko na Najeriya Dr
Ado Gana Mohammed ya bayyana cewa, Najeriya zata magance yaduwar kwayar cutar shan inna kafin karshen shekara ta dubu biyu da goma sha uku
Najeriya dai tayi kaurin suna sabili da kaza taka rawar gani a yaki da zazzabin cizon sauro
Lamarin ya kara muni ne sakamakon wani rahoto da Hukumar lafiya ta duniya (WHO) da shirin yaki da shan inna na duniya (Global Polio eradication Initiative GPEI) suka rubuta karshen watan Janairu cewa, za a ayyana kasar Indiya a matsayin kasar da ta shawo kan ciwon shan inna a cikin wannan wata na Fabrairu, bayanda aka shafe sama da shekara daya ba tare da an sami wani dauke da kwayar cutar ba
Kafin wannan lokacin dai kasashen Pakistan, da Aghanistan da India da kuma Najeriya ne kasashe hudu rak a duniya da basu shawo kan cutar shan inna ba
Hukumar lafiya ta duniya ta yabawa Najeriya a shekara ta dubu biyu da goma sabili da yakar cutar da kashi casa’in da biyar bisa dari
Sai dai a shekarar da ta gabata, an sami yaduwar cutar da kashi dari biyu da arba’in da hudu bisa dari
Darektan kiwon lafiya matakin farko na Najeriya, ya bayyana cewa, “Har yanzu Najeriya tana cikin kasashe hudu rak dake fama da cutar shan inna a duniya duk da gagarumin ci gaban da aka samu a a shirin yaki da cutar
Cutar shan inna tana kara yaduwa inda aka sami yara hamsin da shida da cutar bara akasin ishirin da daya da aka samu a shekara ta dubu biyu da goma
Mohammed yace a halin yanzu ana samun masu dauke da cutar ne a jihohi takwas da suka hada da Kano, da Kebbi, da Jigawa, da Zamfara, da Katsina, da Sokoto, da Borno da kuma Yobe
Kashi 29% (mutane 16) na wadanda suke dauke da cutar suna Jihar Kano
Darektan ya bayyana cewa, an sami koma baya ne bara sabili da kalubalar da aka fuskanta sakamakon kanfen neman zaben da aka gudanar a watan Afrilu inda hankali ya koma kan zabe, abinda ya sa aka yi watsi da shirin yaki da cutar
Sauran kalubalan kuma da aka fuskanta inji Dr
Mohammed sun hada da samun sababbin shugabannin siyasa
Bisa ga cewar darektan, duk da wadannan kalubalan, an yi kyakkyawan shirin shawo kan cutar
Najeriya tana kan hanyar samun maganin rigakafin zazzabin cizon sauro mai arha
Najeriya tana kan hanyar samun maganin rigakafin zazzabin cizon sauro mai arha
Wannan ya biyo bayan hada hannu da wata cibiyar hadin guiwa dake aiki domin inganta ayyukan kiwon lafiya ta kasar Turai da ake kira PATHS2( Partnership for Transforming Health Systems) da hukumar bunkasa kasashen ketare (DFID) ta dauki nauyi
Za a gudanar da shirin na inganta hanyoyin rigakafin zazzabin cizon sauro masu saukin kudin ne, tare da hadin guiwar shirin jinya da ake kira Clinton Health Access Initiative (CHAI) na tsohon shugaban kasar Amurka, da ma’aikatar lafiya ta Tarayya, da kamfanonin harhada magunguna dake kasar karkashin shirin samar da cibiyoyin maganin zazzabin cizon sauro mai arha (AMFm)
Za a gudanar da shirin ne da nufin samar a magungunan da gwamnatin tarayyar Najeriya ta amince da su na jinyar nau’in cutar malariya da bashi da wuyar jinya
A karkashin shirin, za a samar da irin wadannan magungunan a dakunan shan magani musamman ga al’ummomin yankunan karkara na jihohin Lagos, da Kaduna, da Jigawa da Enugu da kuma Kano, jihohin da shirin PATHS2 zai dauki nauyi
An kuma yi kiyasin kashe Naira sittin kan kowanne mai jinya a maimakon naira dari takwas zuwa dubu biyu da shirin da ake aiwatarwa a halin yanzu yake kashewa kan magungunan jinya
Wannan maganin zai kasance maganin jinyar zazzabin cizon sauro mafi arha a duk fadin Najeriya
Kawo yanzu mazauna yankunan karkara basu iya sayen maganin zazzabin cizon sauro sabili da tsada, amma tare da taimakon PATHS2 karkashin wannan shirin, za a samar da magunguna da rahusa kuma masu inganci kasancewa fitattun kamfanonin da hukumar lafiya ta duniya ke hulda da su ne zasu sarrafa magungunan
An kaddamar da wannan shirine ne a Najeriya cikin shekara ta dubu biyu da biyar domin jinyar cutar malariya da bata jin magani, sabili da yawan amfani da maganin kuni da SP, magungunan zazzabin cizon sauro da aka dade ana amfani da su
Rahoton hukumar lafiya ta duniya na nuni da cewa, an sami raguwar mutuwa da zazzabin cizon sauro a shekara ta dubu biyu da goma
Rahoton shekara-shekara da hukumar lafiya ta duniya ta fitar na shekara ta dubu biyu da goma na nuni da cewa, an sami raguwar mace mace ta dalilin kamuwa da zazzabin cizon sauro
Bisa ga rahoton an sami raguwar mace macen da kashi 25% a duk fadin duniya tun cikin shekara ta dubu biyu, yayinda aka sami raguwar mace macen zazzabin cizon sauro a yankin Afrika da kashi 33%
Hukumar lafiya ta duniya ta yi kiyasin cewa, mutane dubu shida da dari biyar suka mutu sakamakon kamuwa da zazzabin cizon sauro kashi tamanin da shida na adadin kuma kananan yara ne da shekarunsu suka gaza biyar
Kashi 60% na masu mutuwar da zazzabin cizon sauron kuma daga kasashen Najeriya da Damokaradiyar jamhuriyar Kwango da Burkina Faso da Mozambique da Cote d’Ivoire da kuma Mali suke
Dr Margaret Chan babbar darektar Hukumar lafiya ta duniya tace, “Muna samun ci gaba ainun a yaki da cutar da ta zama da kalubalar gaske a harkokin lafiya
Mun sake samun ci gaba a yaki da cutar zazzabin cizon sauro a cikin shekara ta dubu biyu da goma da ya taimaka wajen rage mace mace ta dalilin kamuwa da zazzabin cizon sauro, sai dai akwai alamun dake nuni da cewa, yana yiwuwa a sami koma bayan wannan ci gaba”
Hukumar lafiya ta duniya ta bada tabbacin cewa, kasashe hudu sun shawo kan matsalar zazzabin cizon sauro tun daga shekara ta dubu biyu da bakwai, yayinda Amermenia ta shiga sahun kasashen a watan Oktoba bara
Chan ta bayyana cewa, akwai hanyoyin yaki da zazzabin cizon sauro masu arha da suke da inganci
Sai dai tace babbar kalubalar da suke fuskanta ita ce, ci gaba da samun tallafin kudin aikin, tace suna bukatar tallafin kudi a asusun na duniya da sababbin masu tallafi da kuma ganin kasashen da cutar ta zama annoba sun dauki matakan takalar kalubalar dake gabansu
Bisa ga cewar darektar hukumar lafiya ta duniya, za a bukaci sake miliyoyin gidajen sauro a cikin shekaru masu zuwa yayinda ake bukatar na’urorin gwaji da kuma hanyoyin jinya masu inganci
Wani sabon bincike ya nuna cewa tana yiwuwa zazzabin cizon sauro tana kisa fiye da yadda wasu masana suka zata a baya
Wani sabon bincike ya nuna cewa, tana yiwuwa zazzabin cizon sauro na kisa fiye da yadda masana suka zata a baya
Sakamakon binciken da mujjalar kiwon lafiya ta Ingila The Lancet ta buga a ranar juma'a yace fiye da mutane miliyan daya da dubu dari biyu ne zazzabin cizon sauro ta kashe a shekara ta dubu biyu da goma
Wannan zazzabi ta yiwa yara da manya barna sosai, yawancinsu a Nahiyar Afrika
A baya an kiyasta cewa a duk shekara zazzabin cizon sauro kan kashe tsakanin mutane dubu saba'in zuwa dubu tamanin
Sabon binciken ya kuma sabawa abinda ake zato ada cewa akwai yiwuwar zazzabin cizon sauro ta kashe yara yan kasa da shekaru biyar da haihuwa fiye da manya
An gudanar da wannan bincike ne a cibiyar nazari a jami'ar jihar Washington dake birnin Seattle arewa maso yammacin Amirka
Haka kuma bincike ya nuna cewa ana samun ragowar wadanda zazzabin cizon sauro ke kashewa a saboda mutane suna da sukunin samun magunguna da gidajen sauron da ake fesawa magani fiye da baya
Asusun Bill da Melinda Gates ne ya dauki dawainiyar binciken
Wani bincike da aka gudanar a baya bayan nan na nuni da cewa yaran da aka shayar da nonon uwa sun fi basira
Wani bincike da aka gudanar a baya bayan nan tsakanin sama da jarirai dubu goma sha bakwai daga haihuwa har zuwa shekara shida da rabi, na nuni da cewa, yaran da aka shayar da nonon uwa zalla a watannin farko na haihuwa sun fi kwakwalwa da fahimta da wuri da kuma basira
Binciken ya nuna cewa, jarirai da nauyinsu ya gaza ainihin yadda ya kamata nauyin jariri ya kasance a lokacin haihuwa, aka kuma fara basu nonon uwa da zarar aka haife su, suna kara nauyi su kuma yi girma nan da nan fiye da wadanda ba a shayar da nonon uwa ba
Haka kuma binciken ya nuna cewa, jariran da aka shayar da nonon uwa basu rika yawan rashin lafiya har ya kai ga kwantar da su a asibiti ba
Bisa ga binciken kungiyar likitocin kananan yara ta Amurka, yana yiwuwa shayar da nonon uwa ya taimaka wajen hana yaro mummunar kiba
Suka kuma bada shawarar shayar da jarirai da nonon uwa domin kare su daga yin kazamar kiba
Jariran da aka shayar da nonon uwa zalla sun fi samun wannan amfanin, haka kuma koshin lafiyar yaro lokacin da yake gima ya danganta ga tsawon lokacin da aka dauka ana shayar da shi da nonon uwa
Kwararru suna kyautata zaton cewa, shayar da jariri da nonon uwa yana shafar kibar yaro domin dalilan da dama da suka hada da cewa, jariran da aka shayar da nonon uwa, sun fi tsayawa su ci abinci su koshi, abinda ke taimakawa wajen cin abincin da ya kamata a lokacin da ya kamata kuma bayan sun yi girma
Hukumar lafiya ta yi kiyasin cewa, kashi tamanin da biyar na masu mutuwa da zazzabin cizon sauro kananan yara ne
Hukumar lafiya ta duniya ta yi kiyasin cewa mutane dubu shida da dari biyar ne suka mutu sakamakon kamuwa da zazzabin cizon sauro a shekara ta dubu biyu da goma, kashi tamanin da shida daga cikinsu kuma kananan yara da shekarunsu basu kai biyar ba
A cikin rahoton shekara shekara da hukumar ta bayar a watan Disamba, Hukumar lafiya ta duniya ta yaba ci gaban da aka samu inda aka sami raguwar mutuwa sakamakon kamuwa da zazzabin cizon sauro da kashi ashirin da shida bisa dari
Asusun yaki da zazzabin cizon sauro ya sami tallafin dala biliyan biyu bara ko da yake Hukumar lafiya tayi kiyasin cewa, za a bukaci kimanin dala biliyan biyar kowacce shekara har zuwa shekara ta dubu biyu da goma sha biyu idan ana son a cimma burin shawo kan cutar
Kudin da aka samu ya taimaka wajen samar da gidajen sauro musamman a kasashen kudancin Sahara inda kimanin kashi hamsin bisa dari na mazauna yankin suka sami gidajen sauro idan aka kwatanta da kashi uku bisa dari da suka samu a shekara ta dubu biyu
Darekta janar ta hukumar lafiya ta duniya Margaret Chan ta bayyana cewa, har yanzu rashin jin magani da zazzabin cizon sauro yake yi ya ci gaba da zama kalubala
Hukumar lafiya ta duniya ta bayyana cewa, zazzabin cizon sauro ya zama annoba a kasashe dari da shida yayinda ake yada cutar daga mutum zuwa mutum a kasashe casa’in da tara
Kashi sittin bisa dari na wadanda suke mutuwa sakamakon kamuwa da zazzabin cizon sauaro suna kasashe shida na duniya da suka hada da Najeriya da Damokaradiyar Jamhuriyar Kwango, da Burkina Faso da Mozambique da Ivory Coast da kuma Mali
Asusun yaki da cutar kanjamau da zazzabin malariya da kuma tarin fuka na duniya da ya taimaka wajen ceto rayukan miliyoyin mutane, ya sami tallafin dala miliyan dari bakwai da hamsin domin ci gaba da gudanar da ayyukanshi
Asusun yaki da cutar kanjamau da zazzabin malariya da kuma tarin fuka na duniya da ya taimaka wajen ceto rayukan miliyoyin mutane, ya sami tallafin dala miliyan dari bakwai da hamsin domin ci gaba da gudanar da ayyukanshi
Asusun tallafi na Bill da Milinda Gates ya sake bayyana niyar tallafawa asusun na duniya yau ne, a wajen wani taron tattalin arziki na duniya da aka saba gudanarwa shekara- shekara wanda aka yi a Davos, Switzerland
An kafa asusun na duniya ne shekaru goma da suka shige ana kuma amfani da shi wajen taimakawa ‘yan kasa, da masu ilimin kimiyya da gwamnatoci wajen gano sababbin hanyoyi da dabarun yaki da cututukan
Asusun na duniya yace matakan da ya dauka sun taimaka wajen ceton rayukan sama da mutane miliyan shida da dubu dari biyar a duniya
Ya kuma yi kiyasin cewa, shirin da yake marawa baya zai ceci sama da wadansu rayuka miliyan daya cikin shekarar nan
Bisa ga cewar asusun kimanin rabin wadanda ke dauke da cutar kanjamau da ke shan magani a kasashe marasa karfin tattallin arziki, suna samun tallafi daga asusun
Asusun ya kuma bayyana cewa ana samun kimanin kashi tamanin da biyar bisa dari na maganin zazzabin cizon sauro da kuma kimanin kashi tamanin bisa dari na maganin tarin fuka, daga cibiyoyin da asusun ke tallafawa
Cibiyoyin lafiya na duniya sun ce wadanda suka fi fama da cutar kanjamau da zazzabin cizon sauro suna kasashen Afrika yankin kudancin Sahara
Nahiyar kuma tana daya daga cikin kasashen da aka fi samun yawan mace mace ta dalilin kamuwa da tarin fuka
An yi kiyasin cewa, kimanin mutane dubu bakwai ne ke fama da nau’in cutar tarin fuka da baya jin magani, Babban jami’in rigakafin tarin fuka da cutar kuturta na kasa Dr Mansur Kabir ne ya bayyana hada a wajen wani taron karawa juna sani na kwana biyu da aka shirya wa likitoci da jami’an jinya da kuma ma’aikatan lafiya
An yi kiyasin cewa, kimanin mutane dubu bakwai ne ke fama da nau’in cutar tarin fuka da baya jin magani, Babban jami’in rigakafin tarin fuka da cutar kuturta na kasa Dr Mansur Kabir ne ya bayyana hada a wajen wani taron karawa juna sani na kwana biyu da aka shirya wa likitoci da jami’an jinya da kuma ma’aikatan lafiya
Dr Kabir ya bayyana cewa, an sami mutane da dama dauke da nau’in cutar tarin fuka da ake kira MDR a wani bincike da aka gudanar a kasar, abinda ya sa ma’aikatar ta kara kaimi wajen samar da maganin irin wannan nau’in cutar
Bisa ga cewarshi, ma’aikatar tana aiki tare da hadin guiwar cibiyar bunkasa kasashe ta Amurka USAID da cibiyar shawo kan cututuka ta kasa wajen gano wadanda suke dauke da irin wannan nau’in cutar tarin fukar da kuma samar da maganin da suke bukata domin jinya
Bisa ga cewar Dr Kabir, cibiya daya rak da ake jinyar wannan cutar a Najeriya ita ce asibitin koyarwa na jami’ar Ibadan yayinda ake kyautata zaton fara aiki a Calabar da Lagos da Zaria da kuma Kano kafin karshen shekarar nan ta dubu biyu da goma sha biyu
Ya bayyana cewa, an sami jinkiri a fara aiwatar da shirin a sauran sassan Najeriya ne domin tantance cutar da kuma jinyarta na da wuya ainun, yayinda magungunan cutar suke da tsada banda kwarewa da ake bukata wajen aiki da na’urorin jinyar cutar
Kabir ya bayyana cewa, kawo yanzu ana samun kimanin masu dauke da cutar dubu dari biyar a duniya kowacce shekara yayinda ake samun nasarar yiwa kashi uku bisa dari jinya har su warke, kasancewa cutar bakuwa ce, kuma magungunan jinyar da ake bukata suna da tsada ainun
Najeriya ce tafi yawan masu fama da cutar tarin fuka a Afrika inda ake kiyasin cewa, kimanin mutane dubu dari hudu da arba’in suke kamuwa da cutar tarin fuka kowacce shekara a Najeriya
Kwararru sun bayyana cewa, mata da kananan yara suka fi fuskantar hadarin kamuwa da cutar tarin fuka sabili da jikinsu bashi da isasshen karfin yakar cutar
Asusun tallafawa kananan yara na Majalisar Dinkin Duniya UNICEF ya dauki nauyin wani shirin lafiya da nufin rage mace macen mata masu juna biyu da kananan yara a jihohin arewacin Najeriya goma
Asun tallafawa kananan yara na Majalisar Dinkin Duniya UNICEF ya dauki nauyin wani shirin lafiya da nufin rage mace macen mata masu juna biyu da kananan yara a jihohin arewacin Najeriya goma
Jihohin sune Bauchi, Kano, Jigawa, Adamawa, Borno, Nassarawa, Plateau Taraba, Yobe da kuma Gombe
Shirin ya kunshi raba wadansu magunguna da kuma gidan sauro kyauta ga kananan yara da kuma mata masu juna biyu da nufin rage yawan mace macen mata masu juna biyu da kananan yara
Magungunan da aka raba yayin gudanar da shirin sun hada da sinadarin Vitamin A shudi da kuma Vitamin A ja, da maganin tsutsar ciki da ake kira Alberdozole, da kuma maganin rigakafin Zazazabin cizon sauro da kuma gidajen sauro
Dubban mata masu juna biyu da kananan yara ne suka amfana da shirin da aka gudanar a jihohin goma na tsawon mako guda
Asusun UNICEF ya gudanar da shirin ne a yunkurin mara bayan cibiyoyin gwamnati da kungiyoyi masu zaman kansu na shawo kan matsalolin lafiya makamantan haka da nufin rage mace macen dake da alaka da juna biyu da kuma kara azama a wannan yunkurin da bincike ya nuna ana bukatar daukar tsauraran matakai idan ana so a cimma wannan burin
Asusun UNICEF ya da bada karfi a jihohin arewacin Najeriya kasancewa a shiyar ne aka fi samun mace macen a Najeriya
Bincike na nuni da cewa, yayinda kimanin mata dari biyar daga cikin dubu dari ke mutuwa lokacin haihuwa a kudancin Najeriya, kimanin dubu daya da dari biyu ke mutuwa daga cikin dubu goma lokacin haihuwa a arewa
Banda haka kuma adadin matan da ke fama da matsalar yoyon futsari yana karuwa
Wata mai jego wadda take da yara shida, Hajara Aminu daya daga cikin matan da suka amfana da shirin daga kauyen Chinkilawa a karamar hukumar Warawa ta jihar Kano ta bayyana cewa, tana fafiyar kilomita bakwai kafin ta isa cibiyar jinya da suke zuwa awo
Ta bayyana cewa, tayi doguwar nakuda lokacin haihuwa kafin bayan lokaci mai tsawo aka dauketa a kan keke zuwa inda zata sami taimakon asibiti
Bincike na nuni da cewa rashin samun isassar kulawa da jinya shine kan gaba daga cikin matsalolin dake haddasa mutuwar mata masu juna biyu a kasashe masu tasowa
Rahoton ayyukan lafiya a Najeriya na shekara ta dubu biyu da goma sha daya na nuni da cewa an sami karuwar yaduwar ciwon shan inna a kasar
Rahoton ayyukan lafiya a Najeriya na shekara ta dubu biyu da daya na nuni da cewa an sami karuwar yaduwar ciwon shan inna a kasar
Darektan cibiyar kiwon lafiya matakin farko na kasa a Najeriya Dr
Ado Muhammad ne ya bayyana haka yayin gabatar da rahoton ayyukan cibiyar na shekarar da ta gabata
Muhammad ya bayyana cewa, an sami kananan yara 47 dake dauke da kwayar cutar shan inna a karshen mako na hamsin da daya na shekara ta dubu biyu da goma sha daya akasin yara goma sha biyar da aka samu a daidai wannan lokacin a shekara ta dubu biyu da goma
Dr Muhammad yace an sami kwayar cutar a tsakanin yara dari bakawai da casa’in da uku a shekara ta dubu biyu da takwas, aka kuma samu raguwarta zuwa dari uku a shekara ta dubu biyu da tara, yayinda a shekara ta dubu biyu da goma aka sami kwayar cutar a jikin yara ishirin da daya
Darektan ya bayyana cewa, dukan yaran dake dauke da kwayar cutar suna jihohi takwas na Najeriya, bisa ga cewarshi, ba a sami ko yaro daya da wannan cutar ba a tsakanin jihohi goma sha bakwai zuwa sha takwas cikin shekaru biyu da suka shige
Muhammd ya bayyana dalilin wannan koma baya da suka hada da zabuka da aka gudanar a shekarar da ta gabata wanda ya dauke hankalin hukumomi, da sauyin shugabanni da rashin sa ido kan ayyukan rigakafi
Bisa ga cewarshi, duk da yake cibiyar ta bada dukan goyon baya da kayan aikin da ake bukata domin gudanar da aikin a matakin kasa, lamarin ba haka yake a matakin jihohi da kananan hukumomi ba, abinda kuma ya sa aka kara samun yawan mutanen dake dauke da kwayar cutar ke nan
Banda haka kuma an sami sababbin gwamnoni da shugabannin kananan hukumi, sabili da haka ya zama dole a sake daukar matakin wayar masu da kai kan muhimmancin kara kaimi a yaki da cutar
Darektan cibiyar lafiya matakin farko na Najeriya yace zasu tuntubi shugaban kungiyar gwamnonin arewacin kasar domin ganin yadda zasu iya hada hannu da gwamnonin wajen yakar cutar kasancewa dukan jihohin da aka sami cutar suna arewa ne
Cibiyar nazarin aikin lafiya ta Amurka-NIH- ta fitar da wani samakon bincike da zai shafi rayuwar miliyoyin kananan yara, da matasa, da yaran dake cikin kuruciya wadanda ko dai suke dauke da kwayar cutar HIV ko kuma suke fama da cutar kanjamau
Cibiyar nazarin aikin lafiya ta Amurka-NIH- ta fitar da wani samakon bincike da zai shafi rayuwar miliyoyin kananan yara, da matasa, da yaran dake cikin kuruciya wadanda ko dai suke dauke da kwayar cutar HIV ko kuma suke fama da cutar kanjamau
Binciken na nuni da cewa, shan maganin dake dauke da sinadarin gina jiki na bitamin D zai taimaka wajen rage karfin kashin da maganin kashe kaifin cutar kanjamau da ake kira tenofovir
Cibiyar nazarin aikin lafiya na Amurka ta fitar da wannan rahoton ne ranar goma ga wannan watan na Janairu
A cikin wani binciken kuma, masu bincike na cibiyar da kuma abokan aikinsu sun gano wani sabon hadarin da jariran dake dauke da cutar kanjamau tun suna cikin uwarsu suke fuskanta
Bisa ga binciken, suna iya fuskantar matsalar nauyin baki, watau dadewa basu yi Magana ba, ko kuma kasa fahimtar Magana ko bayyana kansu
Bisa ga binciken cibiyar NIH, Adadin kananan yaran dake fama da nauyin baki tsakanin wadanda ke dauke da kwayar cutar HIV kafin haihuwarsu ya ruba na wadanda basu dauke da kwayar cutar
Sabili da haka, cibiyar ta bada shawara cewa, a yi cikakken bincike kan yaran da iyayensu ke dauke da cutar kwayar kanjamau domin tabbatar da cewa basu fama da nauyin baki
Binciken ya yi nuni da cewa, jinya tana taimakawa wadanda suke dauke da kwayar cutar gaya
Yaran da basu samun jinya suna cikin hadarin har rubi uku na fama da nauyin baki fiye da matasan da ke dauke da kwayar cutar HIV da suke shan magani
Cibiyar NIH wadda take da makarantu da kananan cibiyoyin bincike 27, ta kasance cibiya mafi girma dake daukar nauyin bincike a duniya
Ranar kanjamau ta duniya, Shugaban Amurka Barack Obama ya jadada kudurin Amurka na ci gaba da daukar nauyin bincike domin shawo kan cutar da kuma matsalolin da take haddasawa a duniya
A shekara ta dubu biyu da goma sha daya, Amurka ta yi jinyar sama da mutane miliyan hudu dake dauke da kwayar cutar HIV yayinda ta kuma tallafawa sama da mutane miliyan goma sha uku da cutar kanjamau ta shafa da suka hada da sama da marayu da marasa galihu miliyan hudu da dubu dari
Najeriya na daya daga cikin kasashe hudu da suka hada da Indiya da Pakistan da kuma Afghanistan da ciwon Inna yafi kamari a duniya
Kafin ci gaban da aka samu a kasar Indiya
Najeriya na daya daga cikin kasashe hudu da suka hada da Indiya da Pakistan da kuma Afghanistan da ciwon Inna yafi kamari a duniya
Sai dai rahoton da Hukumar Lafiya ta duniya ta bayar jiya na nuni da cewa, bisa ga ci gaban da aka samu a kasar Indiya, kasashen da cutar Polio tafi yaduwa zasu ragu zuwa uku, da suka hada da Najeriya da Afghanistan da kuma Pakistan
Tsakanin shekara ta dubu biyu da tara zuwa dubu biyu da goma, an sami raguwar yaduwar ciwon inna da kashi 95%
Daga masu dauke da cutar dubu hudu da aka samu a shekara ta dubu biyu da uku, da kuma kananan yara dari shida da goma sha biyu da aka samu da cutar a shekara ta dubu biyu da takwas, zuwa yara ishirin da daya a shekara ta dubu biyu da goma
Sai dai shirin yaki da cutar polio na duniya (Global Polio Eradication Initiave- GPEI) ya bada rahoto jiya cewa, an sami Karin wadanda suka kamu da cutar da kashi dari biyu da arba’in da takwas bisa dari a cikin shekara daya, inda aka sami yara hamsin da biyu dauke da cutar a Disambar bara ta dubu biyu da goma sha daya, daga ishirin da daya da aka samu a daidai wannan lokacin cikin shekara ta dubu biyu da goma
A cikin rahoton GPEI na mako mako na nuni da cewa yajin aikin gama gari da ake yi a Najeriya da kuma hana zirga zirga a jihohi da dama ya shafi shirin rigakafi na kasa da ake shirin gudanarwa daga ranar hudu zuwa bakwai ga Fabrairu da kuma uku zuwa shida na watan Maris
An kuma janye zaman tattaunawa kan yadda za a aiwatar da shirin bisa wannan dalilin
Sai dai an dauki ma’aikatan sa kai na al’umma domin aiwatar da shirin rigakafin a jihohin Kano, Kebbi da kuma Sokoto
A yunkurin shawo kan zazzabin cizon sauro a Najeriya , cibiyar inganta rayuwar kasa da kasa ta Amurka- USAID, da cibiyar kula da lafiyar Iyali ta kasa da kasa-Family Health International 360 (FHI360) da kuma sauran abokan hadin guiwa, sun hada kan kwararru a fannin kiwon lafiya domin bayyana shirin yaki da zazzabin cizon sauro na jihohi da ake kira MAPS a takaice, wanda a halin yanzu ake aiwatarwa a jihohin Ebonyi Nassarawa, Cross Rivers, Oyo , Zamfara da kuma Benue, za a kuma fara aiwatar da shirin a wata jiha ta bakwai farkon wannan shekarar ta dubu biyu da goma sha biyu
A yunkurin shawo kan zazzabin cizon sauro a Najeriya , cibiyar inganta rayuwar kasa da kasa ta Amurka- USAID, da cibiyar kula da lafiyar Iyali ta kasa da kasa-Family Health International 360 (FHI360) da kuma sauran abokan hadin guiwa, sun hada kan kwararru a fannin kiwon lafiya domin bayyana shirin yaki da zazzabin cizon sauro na jihohi da ake kira MAPS a takaice, wanda a halin yanzu ake aiwatarwa a jihohin Ebonyi Nassarawa, Cross Rivers, Oyo , Zamfara da kuma Benue, za a kuma fara aiwatar da shirin a wata jiha ta bakwai farkon wannan shekarar ta dubu biyu da goma sha biyu
A wajen bayyana shirin, jakaden Amurka a Najeriya, Mr
Terrence McCauley, da karamin ministan lafiya na Najeriya Dr
Muhammad Ali-Pate sun jadada cewa, har yanzu zazzabin cizon sauro shine cutar da tafi katse hanzarin mata da kananan yara a duniya baki daya
Pate, kasashen nahiyar Afrika suna kashe kimanin dala biliyan goma sha biyu a shekara kan cutar malariya
Bisa ga cewarshi, koma bayan da cutar malariya take kawowa yana da yawan gaske, kasancewa Najeriya tana asarar kimanin Naira biliyan dari da talatin da biyu wajen rigakafi da bincike da kuma jinyar cutar
Banda awowin da ake asara na aiki
Darektan Cibiyar kula da lafiya ta duniya -FHI 360, a Najeriya Otto Nzapfurundi Chabikuli yace duk da fasahar tantancewa da rigakafi da kuma jinyar cutar da ake da ita, wadanda basu da tsada, zazzabin cizon sauro ya ci gaba da kasancewa cutar da take katse hanzarin mata da kananan yara a Najeriya, abinda yake haddasa talauci da rashin ci gaba da kuma rage yawan yaran dake zuwa makaranta
Ya bayyana cewa, shirin MAPS a Najeriya shine shirin rigakafin zazzabin cizon sauro da cibiyar hfi360 take aiwatarwa, kuma wanda yafi kowanne zurfi
Da yake kaddamar da shirin, jakaden Amurka a Najeriya, Mr
Terrence McCauley yace an tsara shirin MAPS ne domin mara bayan shirin yaki da zazzabin cizon sauro na kasa ta wajen amfani da dabarun da zasu inganta matakan da ake dauka na shawo kan cutar
Jami’in diplomasiyan yace cutar tana ci gaba da cin kudin kasashen Afrika a kalla karamin yaro daya yake mutuwa a cikin kowanne sakan uku a nahiyar Afrika
Darekta janar na cibiyar yaki da cutar kanjamau a Najeriya Farfesa John Idoko ya bayyana cewa, kimanin jarirai dubu saba’in ne ake haihuwa dauke da kwayar cutar HIV mai haddasa cutar kanjamau duk da ilimin fasaha da kwarewa da ake da ita ta jinya da kuma hana yada kwayar cutar HIV daga uwa zuwa jinjiri
Darekta janar na cibiyar yaki da cutar kanjamau a Najeriya Farfesa John Idoko ya bayyana cewa, kimanin jarirai dubu saba’in ne ake haihuwa dauke da kwayar cutar HIV mai haddasa cutar kanjamau duk da ilimin fasaha da kwarewa da ake da ita ta jinya da kuma hana yada kwayar cutar HIV daga uwa zuwa jinjiri
Farfesa Idoko ya bayyana haka ne a birnin Badun yayin wata bita da aka shirya kan kula da lafiyar mata masu juna biyu da kuma masu jego
Ya bayyana cewa, wannan ya zama babbar kalubala a ci gaban da aka samu a yunkurin rage yaduwar cutar kanjamau a Najeriya
Bisa ga cewar Farfesa Idoko, jinyar mata dake dauke da cutar kanjamau hanya ce muhimmiya ta hana yada kwayar cutar HIV, sabili da haka akwai bukatar ba mata masu juna biyu da suke dauke da kwayar cutar maganin rage kaifin cutar da ake kira ARV
Shugaban hukumar yaki da cutar kanjamau na Najeriyan ya bayyana takaicin ganin gibin da ke akwai da cewa, adadin sababbin wadanda suke kamuwa da cutar ya haura jinyar a ake yi, sabili da haka Najeriya tana bukatar cuta yaki da cutar kanjamau a cikin wadansu ayyukan jinyarta kamar yaki da tarin fuka da zazzabin cizon sauro domin ganin maganin kashe kaifin kwayar cutar HIV ya isa kowanne sako, a kuma tabbata mutane suna samun magani da zarar an gane suna dauke da kwayar cutar
Bisa ga cewar Farfesa Idoko, kashi 70% na ‘yan Najeriya suna zaune ne a yankunan karkara sabili da haka amfani da tsarin kiwon lafiya matakin farko ita ce hanya mafi sauki ta yaki da cutar kanjamau a karkara
Shugaban yaki da cutar kanjamau a Najeriya ya bayyana cewa, matasa da dama basu da cikakken ilimi game da cutar kanjamau
Bisa ga cewarshi, kimanin kashi 60% na al’ummar Najeriya basu san ko suna dauke da kwayar cutar HIV ba ko kuwa babu
Yayinda wariya da kyamar da ake nunawa masu dauke da kwayar cutar yake hana da dama zuwa su yi gwaji domin sanin ko suna dauke da kwayar cutar
Ya kuma bayyana kalubalan da ake fuskanta a yaki da cutar kanjamau da suka hada da karancin kudi, da halin ko in kula da ‘yan siyasa ke nunawa a yaki da cutar a matakin jiha da kananan hukumoni hadi da karancin kudi da wadannan matakan gwamnatin ke fuskanta
Sauran matsalolin kuma sune rashin ingancin jinyar mata masu ciki dake dauke da kwayar cutar yadda jaririn da zasu Haifa ba zai dauka ba,, da rashin isassun jami’an aiki da cibiyoyin jinyar da za a iya kula da mata masu juna biyu da ke dauke da cutar kanjamu da kuma banbancin jinsi da talauci duka sun hadu sun sa cutar tana neman ta zama annoba
An yi kira ga iyaye su kara maida hankali wajen bada fifiko kan shayar da jarirai da nonon uwa, sabili da sinadarai da ke akwai da jariri yake bukata , hadi da ruwa da zai taimaka mashi ya gima cikin koshin lafiya a watannin shida na farko da haihuwa
An yi kira ga iyaye su kara maida hankali wajen bada fifiko kan shayar da jarirai da nonon uwa, sabili da sinadarai da ke akwai da jariri yake bukata , hadi da ruwa da zai taimaka mashi ya gima cikin koshin lafiya a watannin shida na farko da haihuwa
Ministan lafiya na Najeriya Farfesa Onyebuchi Chukwu ne ya yi wannan kiran yayin kaddamar da makon shayar da jarirai da nonon uwa da aka yi a birnin tarayya Abuja
Farfesa Chukwu ya bayyana cewa, duk da kokarin da gwamnati ke yi na ganin ana ba jarirai nono zalla a watanni shida na farko da haihuwarsu, ba a shayar da jarirai da dama da nono zalla
Dalili ke nan da taken makon shayar da jarirai da nonon uwa na shekarar da ta gabata ya maida hankali kan cike gibin dake akwai a yunkurin cimma wannan burin
Bisa ga cewar ministan, ci gaba da aka samu a fannin sadarwa dama ce ta samar da bayanai kan shayar da jarirai da nonon uwa zalla ga duk mai bukata a lokaci da kuma inda akwai bukata
Sabili da haka ya nemi hadin kan dukan wadanda wannan hakin ya rayawa a wuyansu da kuma kafofin sadarwa da kwararru a fannin kiwon lafiya, su hada hannu da gwamnati wajen inganta lafiyar kananan yara a Najeriya
A halin da ake ciki kuma asusun tallafawa kananan yara na duniya UNICEF ya yi kira ga abokan hadin guiwar asusun a duk fadin duniya su kara kaimi wajen wayar da kan al’umma kan muhimmancin shayar da jarirai da nonon uwa
A cikin sanarwar da ya bayar, darektan asusun Anthony Lake, yace yanzu lokaci ya yi da za a kai wannan kamfen ba a dakunan haihuwa da asibitai kadai ba, amma ga alu’mma baki daya a kasashe masu tasowa da kuma kasashe masu arziki domin su fahimci muhimmancin shayar da jarirai da nonon uwa tun kafin su zama iyaye
Darektan UNICEF ya bayyana cewa, ana bukatar daukar kwararan matakan isar da wannan sako mai muhimmanci cewa “Shayar da jariri da nono zai iya ceton ranshi
Babu wani rigakafin da yafi shi arha da sauki wajen rage yawan jarirai da suke mutuwa kafin su cika shekaru biyar da haihuwa”
Darektan hukumar lafiya ta duniya na shiyar Afrika Dr
Luis Gomes Sambo ya bayyana cewa an sami ci gaba ainun a Afrika a yaki da zazzabin cizon sauro, sai dai yace akwai bukatar kara kaimi domin dorewar wannan nasarar da aka samu
Darektan hukumar lafiya ta duniya na shiyar Afrika Dr
Luis Gomes Sambo ya bayyana cewa an sami ci gaba ainun a Afrika a yaki da zazzabin cizon sauro, sai dai yace akwai bukatar kara kaimi domin dorewar wannan nasarar da aka samu
A cikin sakonshi ma ranar yaki da cutar kanjamau ta duniya cikin shekarar da ta gabata, Dr Sambo yace akwai kwarin gwuiwa ganin yadda ake kokarin shawo kan wannan cutar a duk fadin Afrika
Misali, kafa wannan kungiyar ta shugabannin kasashen nahiyar Afrika dake yaki da zazzabin cizon sauro da ake kira Kungiyar shugabannin kasashen Afrika mai yaki da zazzabin cizon sauro, ko kuma “African Leaders Malaria Alliance” da ake kira ALMA a takaice
Kungiyar ta kuduri aniyar hannu kai wajen yaki da zazzabin cizon sauro da kuma kawar da cutar baki daya, da shawo kan mace mace ta dalilin wannan cutar nan da shekara ta dubu biyu da goma sha biyar
Ya kuma kara da cewa, kungiyar hadin kan kasashen nahiyar Afrika da kuma kungiyar hadin kan tattalin arzikin yankin suma sun ba yaki da zazzabin cizon sauro fifiko a cikin shirye shiryensu
Sambo kasashe da kuma abokan fama a wannan fafatukar suna kokari ainun wajen ganin sun sami ci gaba a yunkurin yaki da zazzabin cizon sauro a yankin
Kasashen da wannan cutar tayi kamari sun sa yaki da zazzabin cizon sauro a tsare tsarensu na yaki da talauci
Ana ci gaba da sake nazarin ayyukan da ake gudanarwa yayinda ake la’akari da kudaden da ake kashewa da kuma gibin dake akwai domin samun damar shawo kan cutar a kasashen duniya baki daya
Darektan Hukumar lafiya ta Duniya na yankin Afrika Dr
Luis Gomes Sambo ya bayyana cewa, a karshen shekara ta dubu biyu da goma, an sami kasashe goma sha daya da suka sami nasarar yaki da zazzabin cizon sauro da kashi 50% ; yayinda a kalla gidaje 45% suke amfani da gidan sauron da aka yiwa feshi da magani; kashi 35% na kananan yara kuma suke kwana a karkashin gidan sauron da aka yiwa feshi da magani
Sambo ya bayyana cewa kalubalan da kasashen nahiyar Afrika ke fuskanta a yaki da zazzabin cizon sauro sun hada da rashin ingantattun hanyoyin sa ido, da matakan kula da aiwatar da shirin, da rashin hanyoyin binciken kwakwa da kuma rashin aiwatar da tsare tsaren da aka shinfida na yaki da cutar kamar haramta sayarwa ko amfani da magungunan zazzabin cizon sauro da ake sha ko kuma amfani da su wajen kashe sauro, wadanda bincike ya nuna basu da amfani
Rahoton yaki da cutar kanjamau na baya bayan nan a Najeriya na nuni da cewa, jihar Nassarawa ce ta bakwai a jihohin da aka fi samun masu fama da cutar ko kuma wandada suke dauke da kwayar cutar HIV
Rahoton yaki da cutar kanjamau na baya bayan nan a Najeriya na nuni da cewa, jihar Nassarawa ce ta bakwai a jihohin da aka fi samun masu fama da cutar ko kuma wandada suke dauke da kwayar cutar HIV
Jami’in gudanar da ayyukan yaki da cutar kanjamau na jihar Ibrahim Azara ne ya bada bayyana haka a Lafiya fadar mulkin jihar Nassarawa
Barista Azara ya bayyana cewa cibiyar yaki da cutar kan jamau ta jihar Nassarawa tana fuskantar gagarumar kalubala da zata iya gurguntar da yunkurin shawo kan cutar, bisa ga cewarshi, wannan na iya haddasa ci gaba da yada cutar ya kuma haifar da koma bayan tattalin arziki
Barista Azara yace matsalolin da cibiyar yaki da cutar kanjamau ta jihar Nassarawa ke fuskanta sun hada da karancin ma’aikata, da kwararru a fannin yaki da cutar kanjamau, da rashin ofisoshi
Sauran matsalolin kuma sun hada da karancin kudi da kayan aiki
Barista Azara ya yi kira ga gwamnatin jihar Nassarawa da ta maida hankali wajen aiwatar da tsare-tsaren da zasu tunkari wadannan kalubalai domin a iya shawo kan cutar
Barista Ibrahim Azara ya bayyana haka ne yayin kaddamar da shirin yaki da cutar kanjamau na Bankin Duniya da ake kira “Multi-Country HIV/AIDS Programme (MAP)
Bankin Duniya ya kirkiro da wannan shirin ne a shekara ta dubu da dari tara da casa’in da tara a matsayin shiri mafi girma na yaki da cutar kanjamau
Ya kuma kebe dala miliyan dubu dari biyu domin yaki da cutar kanjamau karkashin wannan shirin, wanda za a gudanar a kasashen talatin da biyar na duniya, da ya hada da ayyukan da za a gudanar a yankuna shida na duniya, inda za a maida hankali kan matsalolin da suka addabi kasashen yankunan
Bankin Duniya ya kaddamar da wannan shirin karon farko a Afrika cikin shekara ta dubu biyu
Za a a gudanar da shirin ne cikin shekaru goma sha biyar, a matakai uku
Babban Bankin Duniyan zai gudanar da shirin ne tare da hadin guiwar gwamnatoci, kungiyoyi masu zaman kansu da kuma al’umma
Manufar shirin Yaki da cutar kanjamau na Bankin Duniya (MAP) shine samar da magunguna da kulawa da kuma jinyar masu dauke da kwayar cutar, musamman tsakanin marasa karfi kamar matasa da matan da shekarunsu basu wuce haihuwa ba, da mata masu zaman kansu da kuma ‘yan luwadi da madigo
Jihar Nassarawa na daga cikin jihohin da aka kaddamar da wannan shirin a Najeriya
Shugabar kungiyar Likitocin Najeriya Dr, Princess Campbell ta bayyana cewa Najeriya na matsayin na 176 daga cikin kasashe 190 na duniya da suka ci gaba a fannin harkokin kiwon lafiya
Shugabar kungiyar Likitocin Najeriya Dr, Princess Campbell ta bayyana cewa Najeriya na matsayin na 176 daga cikin kasashe 190 na duniya da suka ci gaba a fannin harkokin kiwon lafiya
Bisa ga cewar shugabar kungiyar likitocin, ana rasa ran mace daya daga cikin mata goma sha takwas sakamakon matsalolin da suka shafi haifuwa
Dr Campell ta bayyana haka ne a wajen wani taron da kungiyar tayi kan matakan shawo kan mace macen mata masu ciki a dakin taro na Civic Center dake birnin Ikko
Rahoton asusun tallafawa kananan yara na UNICEF na nuni da cewa, mata a kasasahe masu tasowa kamar Najeriya suna cikin hadarin mutuwa sakamakon matsalolin da suka shafi haihuwa kimanin sau dari uku fiye da wadanda suke kasashen da suka ci gaba
Dr Campbell ta kuma yi kira ga Gwamnatin Tarayya ta kara maida hankali wajen kula da harkokin kula da lafiya musamman ta mata masu ciki
An yi kiyasin cewa kimanin mata dubu hamsin da biyar ke mutuwa kowacce shekara a lokacin haihuwa ko kuma ta dalilin matsaloli da suka samu bayan haihuwa
Ta kuma yabawa kungiyoyi masu zaman kansu da suke bada gudummuwa a yunkurin shawo kan wannan matsalar
Gidauniyar tallafi ta Bill da Milinda Gates ta sanar da bada ladan dala dubu dari biya ga jihohin da suka iya shawo kan cutar shan inna baki daya a jihohinsu a shekara ta dubu biyu da goma sha biyu
Gidauniyar tallafi ta Bill da Milinda Gates ta sanar da bada ladan dala dubu dari biya ga jihohin da suka iya shawo kan cutar shan inna baki daya a jihohinsu a shekara ta dubu biyu da goma sha biyu
Shirin da aka ba lakabi “Kalulabar shugabancin gwamnoni a fannin rigakafi” da aka kirkiro tare da hadin guiwa da taron hadin kan gwamnonin, zai yabawa gwamnonin da jihohinsu suka cika sharudan da aka gindaya na rigakafin wanda zai kai ga shawo kan cutar shan inna ko kuma Polio
Za a ba jihohin da suka cika sharudan kyautar dala dubu dari biyar daga gidauniyar Bill da Milinda Gates da nufin mara bayan yunkurinsu na biyan muhimman bukatun jihohin na kiwon lafiya
Sanawar ta bayyana cewa, shugabannin Najeriya suna da kyakkywar rawar da zasu iya takawa wajen shawo kan cutar shan inna a Najeriya yayinda Gidauniyar Bill da Milinda Gates tayi alkawarin tallafawa wajen shawo kan wannan cutar da ake iya magancewa
Shugabar kasar Argentina ta yi kudirin ci gaba da aiki cikin jiyyar cutar sankara
Shugabar kasar Argentina ta yi alkawarin kara sadaukar da kai ta yiwa kasar ta aiki a lokacin da za ta yi jiyyar cutar sankarar makogwaro, bayan an yi ma ta aikin fida
A fitar ta, ta farko bainar jama'a jiya a jiya Laraba tun bayan da aka yi sanarwar kamuwar ta da cutar, shugaba Cristina Fernandez de Kirchner ta na cikin kuzari da walwala
Ta ce za ta maida hankali sosai kan mataimakin ta wanda zai tafiyar da harakokin mulkin kasar lokacin da za ta yi hutun jiyya na kwanaki 20, har ma cikin raha, ta yi zolayar cewa ya kamata mataimakin na ta , ya shiga hankalin shi
Ranar Talatar da ta gabata wani kakakin gwamnatin kasar ya yi sanarwar cewa a makon jiya likitoci sun gano cewa shugabar ta na da sankarar makogwaro
Kakakin ya ce cutar sankarar ba ta nuna alamun bazuwa da gama jiki ba, kuma idan aka yi jiyyar ta, ta na warkewa da kyau
A makon gobe za a yiwa shugabar kasar aikin fida a babban asibitin Austral, a Buenos Aires babban birnin kasar na Argentina
A shekarar da ta gabata, shugaban kasar Venezuela Hugo Chavez ya yi jiyyar cutar sankarar mara a kasar Cuba, shi ma tsohon shugaban kasar Brazil, Luiz Inacio Lula da Silva ya fara jiyyar cutar sankarar makwallato
Haka ita ma shugabar kasar Brazil mai ci, Dilma Rousseff, ta yi jiyyar cutar sankara jim kadan kafin ta kama aiki a cikin watan janairun da ya gabata
A cikin wani jawabin da ya yi ta talbijin ja iya Laraba, Mr
Chavez mai fitowa fili karara ya na sukan lamirin Amurka akai-akai, ya ce watakila ma Amurka ce ta ke bin shugabannin kasashen kudancin nahiyar Amurka ta na hada su da cutar sankara cikin wani shirin ta na mugunta da nufaka
Amurka ta bukaci wasu mujallu biyu da su boye bayanan kirkirar kwayar cutar
Wasu Mujallu guda biyu masu wallafa labaran binciken kimiyya na duba yiwuwar ko su buga bayanan wani bincike akan cutar mura da ake cacar baki a kai bayan da wani kwamitin da ke ba gwamnatin Amurka shawara ya bukace su da, su boye wasu bayanai saboda dalilan tsaro
Ranar Talata kwamitin da ke ba gwamnatin Amurka shawara akan ayyukan kimiyyar da suka shafi makaman yada cututtuka, ya bukaci Mujallar "Science" ta nan Amurka, da kuma Mujallar "Nature" ta Birtaniya da kar su wallafa bayanai game da kirkiro wata sabuwar munmunar kwayar cutar murar tsuntsaye mai kisa nau'in H5N1
Cikin sauki sabon nau'in kwayar cutar ke yaduwa tsakankanin berayen masar, wadanda su ma su ke yin mura kamar Bil Adama
A jami'ar Wisconsin da ke garin Madison a nan Amurka da kuma babban asibitin Erasmus na kasar Netherlands, masana ilimin kimiyya su ka kirkiro sabon nau'in kwayar cutar murar tsuntsayen
Kuma gwamnatin kasar Amurka ce ta ba su kudaden gudanar da ayyukan binciken
Akwai rarrabuwar kanu tsakanin kwararrun masana game da cewa ko ya dace a kirkiro irin wannan munmunan nau'in kwayar cutar murar tsuntsaye
Amma su wadanda suka gudanar da binciken sun ce so suke yi su nazarci yadda kwayar cutar ke rikida, don su gane alamomin da ke nuna cewa wani nau'in kwayar cutar mafi muni ya na bulla
Su kuma masu sukan lamiri sun ce wallafa bayanan dabarar da masanan suka yi amfani da ita wajen kirkiro sabuwar kwayar cutar na iya fadawa hannun 'yan ta'addan da ka iya sake kirkirar kwayar cutar da nufin halaka jama'a
Amma duk da haka, sauran masana ilimin kimiyya masu gudanar da bincike akan harakokin kiwon lafiya ba su goyi bayan kowace gwamnati ta hana wallafa sakamakon bincike-binciken kimiyya ba
Mujallun sun amsa bukatar da kwamitin ya gabatar mu su, cikin taka tsan-tsan, su ka ce za su duba yiwuwar boye wasu bayanai, amma sai in gwamnatin Amurka za ta samar da wata hanyar mika cikakkun bayanan da aka rubuta, ga masana ilimin kimiyyar da ke gudanar da ayyukan bincike da gaskiya tsakanin su da Allah
Gwamnatocin kasa da kasa a ran Alhamis sun gudanar da bikin ranar kanjamau/Sida
A Maradin Jumhuriyar Nijer an gudanar da wnanan biki na tunawa da ranar SIDA/Kanjamau ne a makarantar horas da Malaman makaranta ta Bawa Jan Gwarzo
Wakilin Sashen hausa Choibu Mani ya nemi Karin bayani kan matakan da hukumomin lafiya ke dauka domin kauda wannan cuta daga wajen jagoran shirin ganganim taron Dr
Alisu Manu Yaro wanda yake cewa babban burin dake gaban hukumomin jumhuriyar Nijer shine a tabbatar an kai ga kauda wannan cuta ta Kanjamau/Sida daga jumhuriyar Nijer baki dayanta ta ayadda nan ya zuwa shekara ta 2015 ba’a sami koda mutum guda dake dauke da cutar ba a Jumhuriyar Nijer
Kuma wadanda ke dauke da cutar a kokarta tabbatar da samar masu abinchi mai gina jiki tare da basu maganin rage radadin cutar
Daga shekarar 2010 zuwa 2011 an kiyasta cewar akwai wadanda suka kamu da cutar kanjamau 992
Hukumar Lafiya ta duniya ta ce mace-macen zazzabin cizon sauro sun ragu da kashi sama da 20 cikin dari
Hukumar Lafiya ta Duniya, WHO ko OMS a takaice, ta gabatar da rahoton cewa daga shekarar dubu biyu an samu raguwar mace-mace sanadiyar cutar maleriya ta zazzabin cizon sauro da fiye da kashi 20 cikin dari
Hukumar Lafiyar ta Duniya, ta ce yawan mace-macen sun ragu daga dubu 985 a shekarar dubu biyu zuwa kimanin dubu 780 a shekarar dubu biyu da 9
Yawancin mace-macen kan shafi yara kanana ne a kasashen Afirka
A yau talata Hukumar Lafiyar ta Duniya ta gabatar da kididdigar ta, ta baya-bayan nan, a cikin rahoton ta na shekarar dubu biyu da 10 na cutar zazzabin cizon sauro a duniya
A cikin shekaru goman da su ka shige, adadin masu kamuwa da cutar maleriya ta zazzabin cizon sauro a kowace shekara ya ragu kadan, daga miliyan 233 zuwa miliyan 225
Rahoton ya danganta raguwar kamuwa da cutar da daukan matakan rigakafi da kuma takaita bannar cutar
Duk da cewa zazzabin cizon sauro cuta ce mai warkewa kuma wadda ake iya yin rigakafin ta, hukumar Lafiya ta Duniya ta ce a Afirka yaro daya ne ke mutuwa da cutar a cikin dakika 45 daga fitowar rana zuwa faduwar ta, zazzabin cizon sauro ne sanadin mace-macen yara kanana kusan kashi 20 cikin dari a Afirka
Masu bincike a Canada sun yi amfani da wata kwayar cuta da aka yi wa kwas-kwarima wajen yaki da cutar sankara
Kwayar cutar zata yaki sankarar ba tareda tayi illa ga sauran naman jikin Bil’adama ba
Masu bincike a Canada sun yi amfani da wata kwayar cuta da aka yi wa kwas-kwarima wajen yaki da cutar sankara
Kwayar cutar zata yaki sankarar ba tareda tayi illa ga sauran naman jikin Bil’adama ba
Masana kimiyya sun juma suna nuna sha’awar amfani da wan nan hanya wajen yaki da cutar sankara ko kansa
An samu karin sha’awar a baya bayan nan, musamman ma da kara gano hanyoyin kimiyya na gina halittu ko sake yanayinsu, wadanda suka baiwa kwararru damar gina kwayoyin cuta da zasu iya auna wurare da cutar sankara ta kama a jikin Bil’adama
Asusun UNICEF ya bullo da wani sabon shirin tallafawa yara domin kwato hakkinsu ta hanyar sanya su cikin shirin kansu na rediyo
Yara marasa galihu a Najeriya, sun samu wata sabuwar dama ta ba-sabam ba domin cin moriyar hakkinsu na fadin albarkacin baki ta hanyar wani shirin rediyon matasa da asusun UNICEF ya kirkiro
Shirin mai suna “Voices From The Streets” (watau murya daga kan tituna) wani shirin rediyo ne na musamman da zai maida hankali kan yara dake zube kan titunan kasar su na bara ko talla, ko zaman kashe wando
Wasu yara su 47 sun shiga cikin wannan shiri a Lagos
Kungiyar Child-to-Child shi ya zabo yaran, wadanda aka yi kokarin sauya musu halin rayuwa, aka kuma kai su ga likitoci na jiki da kwakwalwa su na lura da lafiyarsu
A cikin shirye-shiryen rediyon da yaran suke gudanar, har da na batun ko wanene ya fi kula da yara a gida, Uba ko Uwa? Ina ne aka fi sake, a gida ko a kan titi? Ta yaya fadar gaskiya ta taimaki yaro ko ta cuce shi? Da kuma batun abubuwan da zasu yi da a ce sune suek shugabancin kasar
A titunan birnin Kano, kamar sauran sdassan yankin Arewacin Najeriya, akwai yara almajirai rike da kwanonin roba su na bara na abinci ko kudi
Iyayen wadannan yara su na tura su domin karatun addini, amma da yake makarantu da malamansu ba su da sukunin ciyar da su, yaran sukan bazu su na bara
Wannan shirin rediyo na Ku Saurare Mu yana ba yaran damar yin magana kan gwagwarmayarsu
Masu tallafa ma shirin sune Gidan Rediyo Najeriya Kaduna, da Hukumar Yaki da Fataucin Mutane ta Najeriya, NAPTIP, da kuam wani shirin tallafawa yara almajirai da ake kira “Child Almajiri Empowerment and Support Initiative
A bayan matsalolin karancin cibiyoyin kiwon lafiya, al’adu su na kawo cikas ga yunkurin kula da lafiyar jama’a a wannan kasa da ta fi yawan jama’a a Afirka
Najeriya ta fi kowace kasa yawan jama’a a nahiyar Afirka
Cibiyoyin kiwon lafiya sun yi kadan sosai a yankunan karkara inda jama’a suka fi yawa, sannan akwai karancin ma’aikata ko na kayan aiki da magunguna a wurare kalilan da ake da cibiyoyin
A wasu wuraren kuwa, al’adu da halayyan zamantakewa su na takaita zuwan mata domin kula da lafiya a asibitocin
Najeriya tana da jama’ar da yawansu ya kai kashi 2 cikin 100 ne na al’ummar duniya, amma kashi 10 cikin 100 na dukkan mace-macen mata lokacin haihuwa yana faruwa a kasar
Kungiyar Engender Health, wadda ta fara aiki a Najeriya a 1985 domin fadada kayyade iyali a kasar, yanzu ta komo ga maida hankali wajen rigakafi tare da jinyar ciwon Yoyon Fitsari
Majalisar Dinkin Duniya ta yi kiyasin cewa mata dubu 800 suek fama da wannan ciwo a Najeriya, kuma kimanin dubu 20 ke kamuwa da shi kowace shekara
Kungiyar EngenderHealth, mai gudanar da shirin yaki da yoyon fitsari da ake kira “Fistula Care Project” tare da tallafin Hukumar Tallafawa Kasashe Masu Tasowa ta Amurka, watau USAID, tana gudanar da ayyukanta ne a yankin Arewacin Najeriya, inda aka fi fama da mace-macen uwaye, da rashin kayyade iyali, da rashin zuwa awu, da kuma rashin haihuwa a asibiti
Wannan shirin na yaki da ciwon yoyon fitsari a Najeriya yana aiki da wasu asibitoci guda shida a jihohin Zamfara da Sakkwato da Kebbi da Kano da Katsina, sai kuma jihar Ebonyi wadda ita ce kadai ba ta arewacin Najeriya
Ana iya samun karin bayani kan wannan yunkurin a dandalin kungiyar na Internet www
Kamfanin ya bayarda dalar Amurka dubu 175, kimanin Naira Miliyan 27, ga iyalan wasu yara hudu da suka mutu a lokacin gwajin maganin Trovan
Kamfanin sarrafa magunguna na Pfizer na nan Amurka yace ya fara biyan diyya ga mutanen da abin ya shafa lokacin gwajin wani maganin da ya kashe ya kuma nakkasa wasu a shekarar 1996 a birnin Kano dake arewacin Najeriya
A yau alhamis, kamfanin Pfizer ya ce ya biya dala dubu 175, kimanin Naira miliyan 27, ga iyalan wasu yara hudu da suka mutu a lokacin gwajin maganin
An biya iyalan yaran a bayan da suka yarda aka gwada jigidar halittarsu ta DNA aka tabbatar da cewa sune ‘yan’uwan yaran
Wannan kudin wani bangare ne na dala miliyan 75 da Pfizer ya cimma daidaituwa da gwamnatin najeriya a kan zai biya diyya dangane da gwajin maganin
A shekarar 1996, kamfanin Pfizer yayi gwajin wani maganin kashe kwayar cuta mai suna Trovan da ake ta gardama kansa lokacin barkewar annobar cutar kwalara a Kano
Yara 11 sun mutu bayan da suka sha maganin, wanda aka yi zargin cewa yana janyo nakasa kamar makanta, kurmanci, lalacewar kwakwalwa da shanyewar jiki da wasu illolin da dama
Batun yadda gidauniyar Bill & Melinda Gates zata tallafa a harkokin kiwon lafiya su ne abubuwanm da mutanen biyu zasu tattauna a kai
Gwamna Rotimi Amaechi na Jihar Rivers a kudancin Najeriya, zai gana da masanin harkar kwamfuta, kuma mai bayar da agaji, Bill Gates, domin tattauna zuba jari a fannin ayyukan kiwon lafiyar jama'a
Shugabar Kungiyar Rigakafi ta Duniya da ake kira "Global Alliance on Vaccines and Immunization" ko kuma GAVI a takaice, Violaine Mitchell, ta ce Mr
Gates, wanda shi ne shugaban Gidauniyar Bill da Melinda Gates, yana dokin ganawa da gwamnan na Jihar Rivers domin tattauna muhimman batutuwa a fannin kiwon lafiya da raya kasa
Mitchell ta yi bayanin cewa samun nasarar kawar da cutar shan inna ko Polio daga Najeriya, ya dogara a kan gwamnonin jihohin kasar, kuma duk abinda zai faru a cikin Najeriya zai shafi yadda za a yaki wannan cuta a sauran duniya
Ta ce lakanin kawar da cutar shi ne ci gaba da aiwatar da shirin rigakafi
Gwamna Amaechi ya amsa da cewa kudurinsu shi en na tabbatar da cewa an samu nasara mai yawa wajen yakar cutar shan inna ko polio nan da karshen wannan shekara
Ya tabbatar da cewa shi ma yana dokin ganawa da Mr
Gwamnan na Jihar Rivers ya ce gwamnati tana da likitoci 200 wadanda ta rarraba zuwa asibitocinta domin cimma nasarar shirin rage yawan mace-macen uwaye mata da kuma jariran da suke haifa
Wasu nazarce nazarce da aka yi da aka gabatar da sakamakon Laraban nan sun nuna cewa, magungunan da ake amfani dasu wajen jinyar kanjamau, suna iya yin rigakafin harbuwa da kwayar cutar ta kanjamau ko SIDA
Wasu nazarce nazarce biyu da aka yi sun nuna cewa magungunan da aka kirkiro domin jinya ko kuma rage kaifin kwayar cutar kanjamau ta HIV za su kuma iya yiwa mutane rigakafin harbuwa da kwayar cutar dake haddasa kanjamau ko SIDA
Sakamakon binciken da aka gudunar bisa jagorancin Amurka wanda aka gabatar da sakamakonsu a jiya Laraba, sun nuna cewa shan magungunan rage tsananin cutar kanjamau a kullu yaumin na rage kasadar mutum ta kamuwa da cutar tsakanin mace da miji
Dukkannin binciken biyu dai a Afirka aka gudanar, inda anan ne aka fi samin wadanda suka harbu da kwayar cutar HIV a duniya
Cibiyar Bincike da kayade yaduwar Cututtuka ta Amurka da ake cewa CDC a takaice wadda cibiyarta ke birnin Atlanta jihar Georgia, itace ta gudanar da daya daga cikin gwaje-gwajen da aka yi, inda aka yi amfani da wadanda basu harbu da kwayar cutar ba, su dubu daya da maitan, maza da mata a kasar Botswana
An baiwa kusan rabin wadannan mutane magungunan jinyar kanjamau, daya rabin kuma aka basu maganin giri da ake cewa placebo
Binciken ko kuma gwaje gwajen sun nuna cewa wadanda aka baiwa maganin jinyar kanjamau, ya rage musu kasadar kamuwa da cutar da wajen kashi saba';in da takwas daga cikin dari
Asusun Bill da Melinda Gate shine ya bayar da kudin gwaji na biyu karkashin jagorancin jam'iyar Washington
Wannan gwajin ya kunshi maza da mata dubu hudu da dari bakwai a kasashen Kenya da Uganda
Rabin mutane sun harbu da kwayar cutar dake hadasa kanjamau, rai kuma basu harbu da kwayar cutar ba
Abinda aka yi sai aka rinka baiwa wadanda basu harbu da kwayar cutar ba, maganin giri ko kuma wasu irin magungunan jinya
Sakamakon binciken ya nuna cewa an samu ragowar harbuwa da kwayar cutar kanjamau da wajen kashi sittin da uku zuwa kashi saba'in da uku daga cikin dari
Wannan sakamako ya daddawa direktan cibiyar CDC
Dama kuwa gwaje gwaje ko kuma nazarce nazarcen da aka yi a baya sun nuna ragowar kamuwa da kanjamau tsakanin maza masu luwadi
To amma sakamakon wannan bincike sune na farko da suka nuna cewa shan magungunan jinyar kanjamau suna da kaifin bada kariyar harbuwa da kwayar cutar dake hadasa kanjamau
Mutane fiye da miliyan 75 aka yi ma rigakafin cutar shan Inna ta Polio a kasashe 22 na Afirka cikin watan Afrilu
A cikin watan Afrilun da ya shige, mutane fiye da miliyan 75 aka yi ma rfigakafin cutar shan inna ko Polio a wasu kasashe 22 na Afirka dake cikin wani shiri na Hukumar Kiwon Lafiya ta Duniya
Wasu kasashen su 39 sun karbi magungunan yin rigakafin cutar Polio da wasu cututtukan da ake iya yin rigakafinsu
Wannan shi ne karon farko da aka gudanar da irin wannan gagarumin aikin yin rigakafi lokaci guda a kasashe da dama haka
A bayan cutar ta Polio, an kuma yi allurorin rigakafin wasu cututtukan da dama ciki har da tarin fuka, cutar hanta
, bakon dauro, sankarau, cutar hakarkari da dai sauransu
An kaddamar da wannan shirin da aka sanya ma suna makon Rigakafi na Nahiya a Kinshasa, babban birnin kasar Kwango ta Kinshasa
Firayim ministan kasar, Adolphe Mozito, shi ne ya kaddamar da nufin karfafa ayyukan rigakafi ta hanyar kara wayar da kan jama'a game da muhimmanci da bukata da kuma ikon da jama'a suek da shi na samun kariya daga wadannan cututtukan
Muzito yace rigakafi yana bayar da kariya, kuma akwai shi
Saboda haka ya kamata a nemi rigakafin ba tare da jinkiri ba
yayi kira ga 'yan Afirka da su rungumi rigakafin hannu bibbiyu, su kuma tabbatar da cewa an yi rigakafi ma dukkan yara 'yan kasa da shekara biyar da haihuwa
Wani sabon bincike kasa da kasa da aka yi ya nuna cewa yiwa wadanda suka harbu da kwayar cuyar kanjamau, nna rae barazanarsu ta yada cutar
Jiya alhamis aka gabatar da sakamakon wannan bincike
Wani sabon bincike na kasa da kasa da aka yi, ya nuna cewa yiwa wadanda suka kamu da cutar kanjamau jinya nan da nan maimakon bari sai cutar tayi tsanani yana rage barazanar su ta harban wasu da kwayar cutar nesa ba kusa ba
Sakamakon farko da aka gabatar a ranar Alhamis ya nuna cewa mutanen da aka yiwa jinya nan da nan ba zasu yada kwayar cutar ba da minzanin wajen kashi casa'in da shidda daga cikin dari
A cikin mutane mata da miji dari takwas da saba'in da bakwai wadanda suka kamu da kanjamau amma basu fara jinya nan da nan ba, mata da miji ashirin da bakwai ne suka harbu da kwayar cutar kanjamau
To amma daga cikin wadanda suka fara jinya nan da nan mata da miji daya ne kawai suka harbu da kwayar cutar
An shirya kamalla wannan gwaji ne a shekara ta dubu biyu da goma sha biyar, to amma an gabatar da sakamakon binciken da wuri ne a saboda anga abun ba zata
Shugabar kungiyar Lafiya ta duniya Margaret Chan ta baiyana sakamakon binciken a zaman abinda zai dora tasiri ga shirye shiryen rigakafi nan gaba
Shirin da aka bullo da shi a 2009 ya samu nasara sosai wajen rage yawan mace-macen mata lokacin haihuwa tare da bunkasa yin rigakafi ga jarirai
A ranar 8 ga watan Mayu ne aka yi bukin ranar tuna uwa a fadin duniya
A Najeriya, daya daga cikin kalubale mafi muni da ake fuskanta shi ne na mutuwar uwaye mata lokacin haihuwa
Alkaluma sun nuna cewa a wasu sassan Najeriya, mata har dubu daya da dari biyar ne suke mutuwa, daga cikin mata kimanin dubu dari da suka haihu
Domin takalar wannan kalubale ne ya sa Najeriya ta bullo da Shirin Bunkasa Ungozoma a shekarar 2009
Wannan shirin yana dauko ungozomomi daga kowane lungu na Najeriya, wasu wadanda ba su da aikin yi, wasu wadanda suka riga suka yi ritaya, amma kuma su na da karfin da zasu iya taimakawa wajen karbar haihuwa
Makasudin shirin shi ne samar da kafa ta toshe gibin da ake da shi na rashin wadatattun masu karbar haihuwa musamman a yankunan karkara
Kowacce ungozomar da aka dauka, ana ba ta horaswa kan sabbin dabarun karbar haihuwa, sannan ana ba ta kayan aiki wadanda suka hada da, naurar sauraron numfashi ko motsi, reza, muhimman magunguna, sikelin auna nauyi, na'urar auna karfin bugun jini da kuma ta yin rajistar haihuwa
Har ila yau, wadannan ungozoma su na gudanar da aikin yin allurar rigakafi ma jariran da aka haifa a asibitoci tare da taimakawa wajen gudanar da ayyukan tazarar haihuwa
Wannan shirin ya nuna alamun sabon kuzari, kuma tuni har ya fara kawo bambanci wajen kyautata rayuwar uwaye mata a Najeriya
Babu shakka, wannan abin lura ne a yayin da jama'a suke murnar Ranar Tunawa da Uwa a wannan shekarar
An kebe wannan rana ta 25 Afrilu musamman dominn karrama kokarin yaki da wannan cuta a fadin duniya
Yau 25 ga watan Afrilu ta ke Ranar Maleriya ta Duniya
Maleriya dai wata mummunar cuta ce da sauro ke yadawa, wadda kuma ta kan kashe kimanin mutane miliyan guda a fadin duniyar nan a kowace shekara
Taron Duniya kan Kiwon Lafiya, shi ne ya assasa Ranar Maleriya ta Duniya a cikin shekarar 2007 don tunawa da kokarin da ake yi a fadin duniyar nan na kawar da cutar
Hukumar Kiwon Lafiya ta Duniya ta ce kimanin mutanemiliyan dubu uku da dari uku ne a 2009 – wato kimamin rabin yawan mutanen da ke cikin duniyar nan -- su ka fuskanci barazanar yiwuwar kamuwa da maleriya
Hukumar ta Lafiya ta Duniya ta ce mutanen da ke zaune cikin kasashe mafiya talauci, su ne su ka fi kasancewa cikin hadarin
Hukumar ta ce a kowace shekara akan sami masu kamuwa da maleriya wajen miliyan 250
Kungiyar agajin likitoci ta kasa da kasa da ake kira “Doctors Without Borders” ta ce maleriya ce ta fi kashe yara ‘yan kasa da shekaru biyar a kasashen Afirka da ke kudu da Sahara
Hukumar ta lafiya ta ce ya kamata kasashen dasu ka ci gaba su himmantu a kullum ga taimakawa kasashe masu tasowa wajen yaki da male﻿riya
Ajandar taron bana ita ce yadda za a kulla a kuma cin moriyar kawance a tsakanin cibiyoyin lafiya da kamfanonin sarrafa magunguna domin takalar matsalolin dake addabar harkar kiwon lafiya a kasashen na Afirka
A wurin taronta na shekara-shekara na hudu da ta yi kwanakin baya kan Bunkasa Kiwon lafiya a Afirka, kungiyar "Global Health Progress" ta gudanar da tarurrukan mako guda da jami'an kiwon lafiya tare da masu hannu a harkokin kiwon lafiya daga kasashen bakar fata 7 na nahiyar Afirka
An gudanar da wadannan tarurruka a biranen Washington DC da kuma New York
Kungiyar "Global Health Project" ko GHP a takaice, gamayya ce ta kamfanonin harhada magunguna wadanda suka damu da irin nauyin cututtukan dake addabar nahiyar Afirka fiye da kowace nahiya
Kungiyar tana zaman dandalin musanyar sabbin ra'ayoyi da dabarun yaki da cuce-cuce a nahiyar Afirka
Wakilan da suka halarci tarurrukan wannan shekara sun hada da jami'an kiwon lafiya daga Najeriya da Ghana
Sauran sun hada da na kasashen Botswana, Kenya, Lesotho, Swaziland da kuma Uganda
Tarurrukan na bana sun samu halarci fiye da kowane lokaci a can baya
Bisa la'akari da taken tarurrukan na bana, watau Bunkasa Hanyoyin Samun Ci Gaba ta Hanyar Karfafa Kawance, wakilai sun tattauna yadda kulla kawance a tsakanin dukkan masu ruwa da tsaki a harkokin lafiya ta taimakawa kasashensu wajen shawo kan wasu cututtukan
Sun kuma yi aiki tare da dukkan wakilai na taro domin gano sauran matsalolin da suka rage da yadda za a iya kulla kawance domin shawo kansu nan gaba
A duk tsawon mako gudan da aka yi ana wadannan tarurruka, wakilai sun bayyana abubuwan da suka fuskanta, da ra'ayoyinsu da kuma kwarewarsu kan yadda za a shawo kan cututtukan tare da jami'an gwamnatin shugaba Barack Obama, da wakilan majalisar dokokin Amurka, da na sassa masu zaman kansu, da kungiyoyin agaji, da gidauniyoyi da kuma jami'o'i
Haka kuma sun yi bukukuwan murnar cewa a bana Amurka zata fadada ayyukan kiwon lafiyar da take tallafawa a kasashen duniya
Tarayyar Kungiyoyin agajin Red Cross da Red Crescent ta Duniya tana neman dala miliyan 250 domin tallafawa masu fama da tarin Fuka na TB a duniya
Tarayyar Kungiyoyin agajin Red Cross da Red Crescent ta Duniya ta yi gargadin cewa mutane miliyan 10 ne zasu iya mutuwa a duniya nan da shekaru hudu masu zuwa a sanadin cutar tarin fuka ko TB
A cikin rahoton da ta bayar jiya alhamis, ranar Cutar Tarin Fuka ta Duniya, gamayyar kungiyoyin agajin ta ce tana kokarin samo dala miliyan 250 domin taimakawa mutane miliyan daya da dubu 700 masu fama da cutar tarin fuka su samu jinya da kuma tallafi
Amma kuma tarayyar kungiyoyin agajin ta ce a zahiri ana bukatar dala miliyan dubu 21 ne domin takalar wannan annoba ta tarin fuka a duniya
Wata kwayar halittar cuta wadda ke kama huhu, ita ce take haddasa tarin fuka ko TB
Idan har aka kama da wuri, ana iya warkar da wannan cuta da kwayoyin kashe cuta
Haka kuma ana iya yin rigakafinta da allurar rigakafi
Amma duk da haka, miliyoyin mutane su na kamuwa da tarin fuka su na kuma mutuwa a kowace shekara, akasari a kasashen Afirka da Asiya
Kuma a saboda wasu masu fama da cutar ta tarin fuka ba su kammala shan magunguna na tsawon lokacin da aka kayyade a saboda rashin magungunan ko kuma tsadarsu, a yanzu an fara ganin kwayoyin cutar tarin fukar dake iya jurewa irin magungunan da ake amfani da su
Majalisar Dinkin Duniya ta sanya kawar da Tarin Fuka nan da shekarar 2050 a zaman daya daga cikin gurorinta na Karni
A wani rahoton dabam, Amurka ta fada jiya alhamis cewa ita ma ta kasa cimma gurinta na kawar da cutar tarin fuka kwata-kwata daga Amurka zuwa shekarar da ta shige ta 2010
Cibiyar Yaki da Cututtuka ta Amurka ta ce yawan masu fama da tarin fuka ya ragu da kashi 4 cikin 100 a shekarar da ta shige, amma har yanzu akwai mutane fiye da dubu 11 masu dauke da wannan cuta a nan Amurka a 2010, akasari a jihohin California, da Florida, da New York da kuma Texas
Yayin da aka yi bukukuwan ranar mata da ranar ruwa a duniya cikin wannan watan, an bukaci daukar kwararan matakan shawo kan yadda matsalar rashin wadatar ruwa mai tsabta ke yin illa ga mata
A ranar da ake bukin "Ranar Ruwa" a fadin duniya, Amurka da Bankin Duniya sun rattaba hannu a kan wata yarjejeniya da nufin tabbatar da kyawu da kuma tsaron ruwa a fadin duniya
A jiya talata, sakatariyar harkokin wajen Amurka, Hillary Clinton, da shugaban Bankin Duniya, Robert Zoellick, suka rattaba hannu kan wannan yarjejeniya a Washington, a wani bangare na Ranar Ruwa ta Duniya
A wani gefen kuma, wata kungiyar rajin kare mata mai suna "WASH Advocacy Initiative" wadda ke da cibiya a birnin Washington, ta yi kira ga jami'an gwamnatin Amurka da kamfanoni tare da sassa masu zaman kansu, da su tsara manufofin da ake bukata domin kawo karshen matsalar karancin ruwa da tsabtar muhalli a fadin duniya
Wannan matsalar, in ji kungiyar, tana yin mummunar illa ga lafiya, da ilmi, da tattalin arziki da kuma kuzarin dubban miliyoyin mata, manyansu da kananansu, a fadin duniya fiye da kowane jinsi na al'umma
Gary White, shugaban kungiyar ta WASH Advocacy Intiative, kuma daya daga cikin wadanda suka kirkiro dandalin "water
Org" a kan Internet, yace wannan matsala ta ruwa da rashin tsabtar muhalli tana kashe mutane fiye da dukkan mutanen da ake kashewa da bindigogi a yake-yake
A cikin kowane minti daya, yara uku su na mutuwa a sanadin wata cutar da ake samu daga ruwa, wadda kuma ana iya yin rigakafinta cikin sauki
Samar da ruwa mai kyau da tsabta, tare da tsabtace muhalli zasu iya kyautata rayuwar al'umma, kuma mata, manya da kanana, wadanda ke shafe awoyi a kullum wajen debo ruwa maras kyau daga kogi ko rijiya ko korama, zasu iya samun sukunin yin wasu abubuwan na inganta rayuwarsu
Alal ga misali, a lokacin da aka ja famfo aka kuma gina wuraren ba-haya a wata makaranta a Najeriya, yawan yaran dake zuwa makarantar ya karu daga 320 zuwa 538
Hukumar agajin jinkai ta Tarayyar Turai ta bayar da kimanin Naira miliyan 637 ga ofishin UNICEF na Najeriya domin ciyar da yaran a jihohi 7 na arewacin Najeriya
Yara kimanin dubu 54 masu fama da ciwon rashin abinci mai gina jiki a wasu jihohi 7 da suka fuskanci kwamfar ruwa a yankin arewacin Najeriya, zasu ci moriyar agajin gaggawa da za a samar da tsabar kudi Euro miliyan 3 (kimanin Naira miliyan 637) wanda Hukumar Agajin Jinkai Ta Tarayyar Turai ta bayar ga ofishin Asusun UNICEF na Najeriya
Za a yi amfani da wannan kudin domin tallafawa gwamnatoci wajen jinyar yara masu fama da ciwon rashin abinci mai gina jiki a jihohin Kebbi, Sokoto, Katsina, Zamfara, Jigawa, Yobe da Borno
Wadannan jihohin su na bakin iyaka da Jamhuriyar Nijar da kasar Chadi, wadanda a bara suka yi rokon agajin abinci a bayan mummunan karancinsa da aka yi a sanadin karancin ruwan sama a yankin Sahel
An yi amfani da kudin wajen sayen katon dubu 53 da 730 na hadadden abinci mai gina jiki wanda ake amfani da shi wajen jinyar yaran dake fama da mummunan ciwon rashin abinci mai gina jiki
Tuni har yara kimanin dubu 40 sun ci moriyar wannan shirin
Wannan shiri dai na hadin guiwa ne a tsakanin gwamnatocin jihohin da ta tarayya da kuma Asusun tallafawa Yara na Majalisar Dinkin Duniya, UNICEF
Da farko, shirin ya ta'allaka ne kan wasu al'ummomi 15 a jihohin Gombe da Kebbi da Sokoto, amma yanzu an fadada shi zuwa ga al'ummomi 145 a jihohi 7
An samu damar fadada wannan shirinb ne a saboda tallafin kudin da aka samu daga Hukumar Agajin Jinkai ta Tarayyar Turai, ECHO a takaice
Asusun na UNICEF yace manyan abubuwa uku dake janyo ciwon rashin abinci mai gina jiki sune rashin abinci, da rashin dabi'a mai kyau ta kula da yara da kuma rashin wadatar ayyukan kiwon lafiya
Wani sabon bincike na nuni da cewa, matan da suka daina al’ada wadanda suke shan taba sigari, ko suka taba sha a can baya, sun fi fuskantar kasadar kamuwa da cutar sankarar nono
Wani sabon bincike na nuni da cewa, matan da suka daina al’ada wadanda suke shan taba sigari, ko suka taba sha a can baya, sun fi fuskantar kasadar kamuwa da cutar sankarar nono
Masu bincike na Amurka ne suka gudanar da wannan binciken da aka wallafa a mujallar aikin jinya ta kasar Birtaniya da ake kira British Medical Journal
An yi nazari kan rayuwar Amurkawa mata dubu tamanin tsakanin ‘yan shekaru hamsin zuwa saba’in da tara
Binciken ya yi nuni da cewa, wadanda suka sha taba sigari suna fuskantar karin kasadar kamuwa da cutar sankarar nono da kimanin kashi goma sha shida cikin dari fiye da matan da ba su taba shan taba ba
Matan da suka sha taba amma suka daina, har yanzu suna fuskantar karin kasadar kamuwa da cutar da kimanin kashi tara bisa dari
Binciken ya kuma ce, matan da suka daina al’ada dake shakar hayakin taba na lokaci mai tsawo su ma su na iya fuskantar karin kasadar kamuwa da cutar sankarar nono
Kwararru a fannin aikin magani sun jima su na mahawara kan dangantakar shan taba sigari da cutar sankarar nono, inda aka rika samun sabanin sakamako a bincike dabam dabam da aka gudanar
Bankin yace tashin farashin abinci na kwanakin nan ya jefa mutane har miliyan 44 cikin talauci
Babban Bankin Duniya yayi gargadi game da tashin gwauron zabin farashin kayan abinci, da kuma bukatar dake akwai ga manyan kasashen dun iya masu hannu da shuni da su maida hankali kan yadda za a iya samar da wadataccen abinci
Alkaluman Farashin Abinci na Bankin Duniya sun nuna cewa an samu karuwar kashi 29 cikin 100 a farashin kayan abinci idan an kwatanta da wannan lokaci a shekarar da ta shige
Haka kuma wannan adadin, yayi kusan kaiwa ga mummunan tashin farashin da aka gani na watan Yunin 2008
Wannan kuwa, babban abin damuwa ne
Babban abinda ya haddasa cirawa saman da alkaluman suka yi shi ne mummunan tashin farashin alkama, da masara, da sikari da kuma man girki
Babban abin farin cikin da ake gani in ji bankin, shi ne farashin shinkafa a kasuwannin duniya bai tashi kamar yadda na alkama da wasunsu yayi ba
Amfanin gona mai yawa da albarka da aka samu a bara a kasashen Afirka da dama, ya sa ba a ga mummunan tashin farashin kayan abinci a bana ba a kasashen
Amma akwai kasashen Afirka da dama inda wannan abu yayi muni, kamar kasar Burundi inda farashin wake ya tashi da kimanin kashi 48 cikin 100
Wake na daya daga cikin muhimman kayayyakin abinci a Burundi
A yanzu dai farashin kayayyakin abinci a kasuwannin duniya sun kai mizani mai hatsari
Ya bayyana a fili cewa tashin farashin da aka gani cikin 'yan kwanakin nan ya jefa talakawa a fadin duniya cikin karin wahala
Bankin Duniya yayi hasashen cewa karin farashin na 'yan kwanakin nan ya jefa mutane kimanin miliyan 44 cikin bakin talauci
Tun ma kafin wannan karin farashin, akwai mutane fiye da miliyan 900 dake kwana da yunwa kowace rana a duniya
Zoellick, yace ana bukatar duniya ta kara zage damtse domin tabbatar da cewa an ciyar da masu kwana da yunwa, da kuma fuskantar kalubalen ciyar da mutane miliyan dubu tara da ake jin za a samu a duniya nan da shekara ta 2050
Ana iya kallon cikakken bayanin da shugaban bankin na duniya yayi kan yakar yunwa da wadatar da duniya da abinci ta hanyar Youtube ta hanyar matsa wannan mahada dake kasa
A bayan da aka fara samun nasarar ceton yara 'yan kasa da shekara goma, asusun UNICEF ya ce su ma 'yan shekaru 10 zuwa 19 bai kamata a bar su a baya ba
Asusun Tallafawa Yara na Majalisar Dinkin Duniya, UNICEF, ya ce kula da samari da 'yan mata masu shekara 10 zuwa 19 zai taimaka sosai wajen karya lagon talauci da rashin daidaito
Wannan yana kunshe cikin Rahoto Kan Matsayin Yara A Duniya na 2011 na asusun
Irin kulawar da aka nuna sosai a cikin shekaru 20 da suka shige ta sa an cimma tazara sosai wajen kyautata rayuwar yara har zuwa shekaru 10
Raguwar kashi 33 cikin 100 na yara 'yan kasa da shekara 5 dake mutuwa da aka samu a duniya ta nuna cewa an ceto rayukan yara da dama
A fadin duniya, an gano cewa yawan yara mata dake zuwa makarantun firamare ya kamo na yara maza
Amma a gefe guda, ba a cimma tazarar a zo a gani ba game da kyautata rayuwar matasa
Akwai matasa fiye da miliyan 70 wadanda ya kamata a ce yanzu su na makarantun sakandare, amma kuma ba su zuwa makaranta
Kuma har yanzu yara mata su na bayan yara maza wajen zuwa makarantun sakandare a fadin duniya
Idan ba ilmi, samari maza da mata ba zasu samu irin ilmi ko sana'ar da suke bukata domin fara rayuwa mai amfani ba
Babban darektan asusun UNICEF, Anthony Lake, yace "muna bukatar kara mayar da hankali wajen kaiwa ga matasa, musamman mata, mu zuba jari a fagen ilmi, kiwon lafiya da wasu matakan na sanya hannun matasan a kokarin kyautata musu rayuwa
Kashi 88 cikin 100 na samari 'yan shekaru 10 zuwa 19 su na zaune ne a kasashe masu tasowa
Da yawa daga cikinsu su na fuskantar kalubale sosai
Anthony Lake yace, "miliyoyin samari da 'yan mata a fadin duniya su na jiran mu dauki matakai
Bai wa matasan abubuwan da suke bukata domin inganta rayuwarsu zai haifar da al'umma mai karfin tattalin arziki wadanda zasu iya bayar da cikakkiyar gudumawa ga rayuwar kasashe da al'ummarsu
Sabon rahoto na Hukumar Kiwon Lafiya ta Duniya yace barasa tana kashe mutane miliyan biyu da rabi kowace shekara a fadin duniya
Wani sabon rahoton da Hukumar Kiwon Lafiya ta Duniya ta kaddamar ya ce ana bukatar sabbin manufofi domin rage illar da shan barasa fiye da kima keyi ga lafiyar jama'a
Yin amfani da barasa fiye da kima tana kashe mutane miliyan biyu da rabi kowace shekara, da janyo rashin lafiya da rauni ga wasu da dama, yayin da ta ke kara shafar matasa da masu shanta a kasashe masu tasowa
Ana fassara "yin amfani da barasa fiye da kima" a zaman shan barasa ta yadda har zata shafi lafiyar wanda ya sha
Wannan rahoto da aka lakabawa suna "The Global Status Report on Alcohol and Health" ya nazarci shaidar da ake da ita ta shan barasa, da illolinta ga lafiya da zamantakewar jama'a da kuma yadda hukumomi ke takalar wannan batu a kasashe, da yankuna da kuma duniya baki daya
An gano cewa kusan kashi 4 cikin 100 na masu mutuwa a duniya kowace shekara, barasa ce take zamowa sanadinsu
Kasashe da dama ba su da shirye-shiryen hana mutane shan barasa fiye da kima
An kara yawan matakan dakile tallar barasa da kuma tuki cikin maye a fadin duniya, amma kuma babu wasu matakan zahiri na hana mutane shan barasar
Nazarin bayanai daga shekarar 2001 zuwa 2005 ya nuna cewa yawan masu shan barasa bai karu ba a kasashen nahiyar Amurka, da Turai da Gabashin tekun bahar Rum da kuma yankin yammacin tekun Pacifc
Amma an ga karuwar yawan masu shan barasa sosai a nahiyar Afirka da yankin kudu maso gabashin Asiya a cikin wadannan shekarun biyar
Amma kuma duk da cewa ana shan barasa a kowane lungu na duniya, a zahiri yawan mutanen da ba su shan ta sun fi masu sha yawa a duniya
Rahoton ya gano cewa a shekarar 2005, kusan rabin mazaje a fadin duniya ba su sha barasa ba, yayin da kashi 67 cikin 100 na mata ba su sha barasar ba
Kasashen larabawa na Arewacin Afirka da kuma kasashen kudancin Asiya su ne suka fi gujewa shan barasa a duniya
Mai dakin shugaban Amurka tana rangadin kwanaki biyu a New York domin tallata wannan shiri na kare lafiyar yara daga kiba mai tsanani
Uwargidan shugaban Michelle Obama tana bukukuwan cikar shekara guda da kaddamar da wani shirinta mai suna "Let's Move" wanda aka tsara da nufin yakar yadda yara kanana ke yin kiba fiye da kima
Obama ta tafi New York domin rangadin wayar da kai na kwanaki biyu, inda aka shirya zata tattauna shirin a wasu shirye-shiryen telebijin guda biyu masu farin jini
Uwargidan shugaban Amurka ta fada cikin wani shirin gidan telebijin na ABC (live With Regis and Kelly) cewa Amurka ta cimma tazara wajen yaki da kiba fiye da kima, amma har yanzu akwai sauran namijin aiki a gaba
Obama ta halarci wani shirin labarai da al'amuran yau da kullum na gidan telebijin na NBC mai suna "Today" inda ta ce shirin nata na inganta lafiyar yara, shiri ne na tabbatar da cewa yaran su na cin irin abincin da ya dace, kuma da yawan da ya dace, matakin da ta ce shi take aiki da shi a kan 'ya'yanta biyu, Sasha mai shekaru 9 da haihuwa da kuma Malia mai shekaru 12 da haihuwa
A jiya laraba da maraice, uwargidan shugaban ta yi tattaki zuwa Jihar Georgia dake kudu maso gabashin Amurka domin ziyartar wata makarantar da ta rungumi wannan shiri nata na yaki da kiba fiye da kima
Har ila yau ta yi magana a cikin wani coci
A cikin shekara guda da ta shige, Mrs
Obama ta samu goyon baya sosai ga wannan shiri nata, inda har majalisar dokoki ta zartas da wani kudurin dokar tabbatar da yara su na cin abincin da ya dace, shirin da zai lashe dala miliyan dubu 4 da dari biyar
A watan da ya shige kuma, jerin kantuna mafiya girma a duniya, Wal-Mart, ya yarda zai rage yawan sikari da gishiri da lkuma kitsea cikin dubban kayayyakin kwalama da yake sayarwa domin nuna goyon baya ga wannan shirin
Firayim Minista Cameron ya bi sahun Bil da Melinda Gates wajen kiran da a kammala yakin da aka faro da cutar shan inna ta Polio
A yayin da yake yin misali da irin gagarumar nasarar da aka samu ta allurar rigakafin cutar shan Inna ko Polio, firayim minista David Cameron na Britaniya ya bi sahun Bill da Melinda Gates wajen kira ga shugabannin duniya da su dage a kammala wannan yakin da aka faro
A karshen watan da ya shige ne dai firayim ministan na Britaniya yace Britaniya zata ninka yawan gudumawar da ta ke bayarwa a yanzu ga yaki da cutar ta Polio
Cameron ya bayyana kudurin Britaniya na ganin an yi allurar rigakafin cutar ta Polio ga karin yara su miliyan 45
Har ila yau yayi kira ga sauran masu bayar da agaji da su tallafawa Shirin Yaki da Cutar Polio ta Duniya
Yace matsalar kudin da ake fuskanta a yanzu, ba zai hana a yi abinda ya dace ba
A cikin shekaru 20 da suka shige, an rage yawan masu kamuwa da cutar Polio da kashi 99 cikin 100 a fadin duniya
Kasashe biyun da suka fi fama da wannan matsala, Najeriya da Indiya, su ma a shekarar 2010 sun samu nasarar rage yawan masu kamuwa da wannan cuta da kashi 95 cikin 100
Amma idan har ba a kawar da ita gaba daya ba, cutar ta Polio zata ci gaba da zama barazana ga yara a ko ina a duniya
Sabuwar gudumawar da za a bayar zata yi kokarin kawar da wannan cuta baki dayanta
Kungiyar Rotary International ta taka muhimmiyar rawa a wannan gwagwarmayar
Gates duk sun jinjinawa 'ya'yan kungiyar ta Ritary wadanda suka fito da gudumawar dala miliyan dubu daya da dari daya daga aljihunsu domin yakar cutar Polio
Ganowa tare da yin jinyar cutar maleriya da wuri su na rage tsananin cutar da kuma mace-macen da ta ke haddasawa
Ganowa tare da yin jinyar cutar maleriya da wuri su na rage tsananin cutar da kuma mace-macen da ta ke haddasawa
Haka kuma, su na rage yaduwar wannan cuta
Jinyar cutar maleriya mafi nagarta a yanzu, musamman wadda kwayar halittar cutar maleriya ta P
Falciparum ta janyo, ita ce ta yin amfani da gaurayen magungunan da aka hada da sinadarin Artemisinin (ACT a takaice)
Hukumar Kiwon Lafiya ta Duniya, WHO, ta bayar da shawarar cewa a tabbatar da cewa kwayar cutar maleriya ce a jikin mutum kafin a fara yi masa jinyar cutar
Ana iya gudanar da bincike a tabbatar da kasancewar kwayar cutar maleriya a jikin mutum cikin ‘yan mintoci kadan
Bai kamata a fara ba da mutum maganin cutar maleriya domin ya nuna alamun cutar kawai ba, har sai an gwada an ga cewa lallai cutar ce domin akwai wasu cututtukan masu alamu kamar ita Maleriya
Za a iya fara bayar da maganin maleriya ne kawai idan har babu hanyar da za a iya yin gwaji a tabbatar da ko akwai kwayar cutar a jikin mutum
Dakushewar kaifin magungunan yaki da cutar maleriya ta yadu sosai kuma da sauri, abinda ya gurgunta kokarin yaki da wannan cuta
Idan an sha magani kwaya daya tak na sinadarin Artemisinin, akasari marasa lafiya su kan dakatar da shan maganin kafin wa’adi a saboda bacewar alamun cutar maleriya daga jikinsu
Wannan yana nufin sun yi jinyar cutar rabi da rabi ne a saboda akwai raguwar kwayoyin cutar ta maleriya a cikin jininsu
Idan ba bayar da wani maganin a hade da na farko kamar yadda ake yi karkashin tsarin ACT ba (watau bayar da gaurayen magunguna hade da na sinadarin Artemisinin), kwayoyin cutar maleriya da suka rage a cikin jini suka fara samun juriya zasu shiga jikin sauro idan ya ciji maras lafiyar, su yada ga wani mutum dabam
A saboda haka babban abinda ke janyo kushewar kaifin maganin yaki da cutar Maleriya na Artesiminin shi ne shan magani mai sinadari kwaya daya tak kawai a cikinsa
Idan har dakushewar kaifin maganin cutar maleriya na Artemisinin ta yadu a yankuna masu yawa, kamar yadda ya faru ga magungunan yaki da Maleriya irinsu Chloroquine da Sulfacoxine-Pyrimethamine (SP), lafiyar jama’a a fadin duniya zata yi illa sosai a saboda a yanzu haka babu wani maganin da ake da shi na yaki da cutar maleriya a nan kusa
Hukumar Kiwon Lafiya ta Duniya tana bayar da shawarar sanya idanu domin gano yadda kaifin magungunan yaki da cutar maleriya ke dakushewa, tana kuma tallafawa kasashen wajen karfafa kokarinsu a wannan fanni mai muhimmanci na kare lafiyar al’umma
Kimanin rabin al'ummar duniya suke cikin kasadar, amma ta fi yin tsanani a kasashen Afirka dake kudu da hamadar Sahara
Kimanin rabin al’ummar duniya su na cikin kasadar kamuwa da cutar maleriya
Amma an fi kamuwa da wannan cuta da kuma ganin mace-macen da ta ke haddasawa a kasashen Afirka dake kudu da hamadar Sahara
Sauran sassan da wannan cuta ta ke addaba sune Asiya da Latin Amurka
Haka kuma yankin Gabas ta Tsakiya da wasu sassan nahiyar Turai su na ganin wannan cuta amma ba sosai ba
A shekarar 2008, an samu bullar cutar maleriya a kasashe da yankuna 108 na duniya
Wadanda suka fi kasadar kamuwa da Cutar Maleriya sune:
Na farko, yara kanana a yankunan da babu wannan cuta sosai, wadanda jikinsu bai riga da ya samu garkuwa ba
Akasarin wadanda wannan cuta ta ke kashewa a duniya yara ne kanana
Na biyu su ne mata masu juna wadanda ba su da kariya a saboda cutar Maleriya tana haddasa barin ciki sosai (Jinsin kwayar cutar Maleriya ta P
falciparum tana iya sanya kashi 60 cikin 100 na matan da suka kamu su yi barin ciki)
Haka kuma cutar tana kashe mata masu juna biyu har kashi 10 zuwa kashi 50 cikin 100
Na uku sune matan dake da kariya amma ba sosai ba a yankunan da cutar Maleriya ta yi tsanani
Maleriya tana iya janyo barin ciki, da rage nauyin jariri, musamman ciki na farko ko na biyu ga wannan macen da ta kamu
Jarirai kimanin dubu 200 ne suke mutuwa kowace shekara a sanadin kamuwa da cutar maleriya da uwayensu suka yi lokacin da suke dauke da cikinsu
Na hudu, Mata masu juna dake da kariya amma ba cikakkiya ba, suke kuma dauke da kwayar cutar HIV mai haddasa kanjamau ko SIDA su na da kasadar kamuwa da cutar maleriya ko da a yankunan da cutar ba ta yi tsanani ba
Matan da kwayar cutar maleriya ta samu shiga cikin mahaifarsu, su na da kasada babba ta yada kwayar cutar HIV dake jikinsu ga jariran dake cikinsu
Na biyar, Mutanen dake dauke da kwayar cutar HIV mai haddasa kanjamau ko kuma cutar ta kanjamau su na cikin babbar kasada ta kamuwa da Maleriya idan sauro dake dauke da kwayar cutar ya cije su
Na shida, Matafiya daga yankunan da babu wannan cuta ta Maleriya su na cikin babbar kasada a saboda jikinsu ba ya da kariya daga wannan cuta
Na bakwai, Mutane ‘yan asalin wuraren da wannan cuta ta yi tsanani da suka kaura su na zaune a wuraren da babu wannan cuta su na cikin babbar kasadar kamuwa idan sun koma kasashensu domin ziyarar ‘yan’uwa a saboda garkuwar wannan cuta dake jikinsu ta ragu ko kuma ta bace gaba daya
A cikin kashi na shida, zamu yi bayani a kan yadda ake ganowa da kuma jinyar cutar Maleriya
A bayan mummunar annobar kwalara da ta kashe mutane fiye da dubu a Najeriya, an bukaci gwamnati da ta samar da ruwan sha mai tsabta tare da hanyoyin tsabtace muhalli
An bukaci gwamnatin tarayyar Najeriya da ma na jihohi da su tabbatar da samar da ruwan sha mai tsabta tare da hanyoyin kawar da kazanta da tsabtace muhalli ga al'ummarsu domin kaucewa abkuwar annoba irin ta cutar kwalara da ta ratsa kasar kwanakin baya
Jami'ar sadarwa ta kamfanin WaterAid Nigeria, Onyinyechi Okechukwu, ita ce ta yi wannan kiran a bayan da annobar cutar kwalara ta yadu ta kashe mutane fiye da dubu daya da dari biyar a kasar a sanadin ambaliyar ruwan da ta baza wannan cuta
An bayyana wannan annobar kwalara a zaman mafi muni da Najeriya ta gani cikin shekaru 20
Kamfanin WaterAid yana aiki ne na samar da hanyoyin tsabtace ruwa da kawar da najasa wadanda talaka zai iya morewa, kuma a kwanakin baya kamfanin ya kaddamar da wani kyamfe na wayar da kan jama'a
Jami'iar ta sadarwar kamfanin WaterAid Nigeria Ms
Okechukwu, ta ce, "Ranar Wanke Hannu ta Duniya da aka gudanar kwanakin baya ta taimaka sosai wajen jaddada muhimmancin wanke hannu da sabulu ko toka a zaman wata hanya mai sauki da arha ta kare kai daga kamuwa da cuta
Ta ci gaba da cewa, "Kwalara ba ta yin barazana mai muni a kasashen da suka ci gaba irinsu Britaniya da Amurka, kuma ta hanyar tabbatar da hakkin jama'a na sama musu ruwa da hanyoyin tsabtace muhalli, zamu iya mayar da irin wannan annoba ta zamo abin tarihi
Cutar kwalara tana iya yaduwa kafin kiftawa da Bismillah a duk wani wurin da babu ruwan sha mai kyau ko kuma ake yin najasa a fili, abinda ruwan sama kan wanke ya shigar da shi cikin ruwan shan jama'a
Kwalara tana kama yara da manya, inda ta ke haddasa zawo mai tsanani tare da hana jikin wanda ya kamu rike ruwa
Wannan yana sa ruwa ya kare a jikin wanda ya kamu, kuma idan har ba a samu an yi maganinta da wuri ba, tana iya kashe mutum cikin 'yan sa'o'i kadan
A kowace shekara, mutane dubu 120 suke mutuwa daga cutar kwalara
Sai dai kuma, ba lallai ne mutane masu yawan haka su mutu ba domin ana iya rigakafin wannan cuta kuma ana iya warkar da ita cikin sauki
Kamar sauran cututtukan da ruwa ke yadawa, muhimmin matakin yin rigakafi shi ne tabbatar da tsabtar ruwa, tare da tabbatar da cewa babu ta yadda ruwan sama zai wanke bahaya ya sake shigar da shi cikin ruwan sha
Wanke hannu da yin bahaya cikin shadda su na da matukar muhimmanci
Lawal Bakare na HIET Solutions yana son hada mutane dubu 300 domin su goge hakori lokaci guda, su shiga littafin tarihi na Guiness
Najeriyaq zata sake kokarin shiga littafin tarihi na duniya da ake kira "Guinness Book of World Record" a turance, ta hanyar sanya mutane a wurare dabam-dabam su hadu domin goge hakoransu lokaci guda
Lawal Bakare na kamfanin HIET Solutions tare da hadin kan Kungiyar Likitocin Hakora ta Najeriya suka shirya, zai karfafa guiwar tabbatar da cewa jama'a su na kula da hakoransu, a bayan labari mai amfani da haske game da Najeriya da zai haifar a idon duniya
Ya ce, "Muna son janyo hankali ga bukatar tabbatar da tsabtar hakora
Muna dokin gudanar da wannan abu, har ma mun fara samun goyon baya daga hukumomin gwamnati, yayin da sassan masu zaman kansu suke ba mu kwarin guiwa
Wannan abu, wanda ba a saka ranar gudanarwa ba, zai kunshi mutane dubu 300, akasarinsu 'yan makaranta wadanda zasu hadu a wurare dabam-dabam a fadin jihar Lagos
Bakare yace su na da kwakkwaran dalili na zaben 'yan makaranta
A cewarsa, "muna sane da cewa ana iya cusa ma yaro akida, kuma irin dokin da suke nunawa game da abu irin wannan yana da yawa
Muna son mu ba su damar su shigar da sunayensu cikin tarihi, yayin da a gefe guda zasu koyi darasi mai amfani na kula da hakoransu
A halin yanzu dai, kasar Indiya ce ta kafa abin tarihi na yawan mutanen da suka hadu domin goge bakinsu lokaci guda, inda a shekarar 2007 mutane dubu dari daya da saba'in da bakwai da uku (177,003) suka taru wajen goge baki
Alamun cutar Maleriya su na fara bullowa kwanaki 10 zuwa 15 a bayanda sauro mai dauke da wannan cuta ya ciji mutum, kuma sun hada da zazzabi da ciwon kai da kasala da kuma haraswa
Cutar Maleriya cuta ce ta zazzabi mai tsanani
Ana fara ganin alamunta akasari kwanaki 10 zuwa kwanaki 15 a bayan da sauro mai dauke da kwayar cutar ya ciji mutum
Alamun farko na wannan cuta, watau zazzabi, ciwon kai, jin sanyi da kuma haraswa, ba su yin tsanani, kuma da wuya a lokacin a gane cewa cutar Maleriya ce
Idan har ba a samu magani cikin awa 24, ko kwana daya ba, cutar Maleriyar da kwayar cutar Plasmodium Falciparum ta janyo zata yi tsanani har ma ta kai ga mutuwa
Kananan yara a wuraren da wannan cuta ta zamo ruwan dare, su na nuna alamun wasu daga cikin wadannan cuce-cucen: kasala mai tsanani, wahalar numfashi dake tattare da rudewar ciki, ko kuma Maleriya mai kama bargon kashin baya
Haka su ma balagaggu ana ganin alamun cutar a wasu sassa da dama na jikinsu
Idan jinsunan kwayar cutar Maleriya na Plasmodium Vivax ko Plasmodium Ovale ne suka kama mutum, to tana yiwuwa zazzabin ya sake dawo masa makonni ko watanni bayan na farko, koda kuwa mutumin ya fice daga inda ake da wannan cuta ta Maleriya
Dalilin wannan shi ne wadannan jinsunan kwayar cutar Maleriya biyu, su na iya zama su fake a cikin hantar mutum, kuma idan har ana son a warkar da mutum baki daya, to tilas a ba shi maganin da zai kawar da wadannan kwayoyin cuta masu buya cikin hanta
Jinsunan kwayar cutar Maleriya na Plasmodium Falciparum da Plasmodium Malariae su ba su fakewa a cikin hantar dan Adam
Duba Kashi Na Daya Na Cikakken Bayani Kan Cutar Maleriya
Duba Kashi Na Biyu Na Cikakken Bayani Kan Cutar Maleriya
Duba Kashi Na Uku Na Cikakken Bayani Kan Cutar Maleriya
Ana iya kamuwa da cutar Maleriya ce kawai ta hanyar cizon macen sauro da ake kira "Anopheles" watau mutum ba zai iya dauka daga wani mutum mai cutar ba
Ana iya kamuwa da cutar Maleriya ce kawai ta hanyar cizon macen sauro da ake kira "Anopheles
" Tsananin cutar, ya dogara a kan irin jinsin kwayar cutar da ta shiga jikin mutum, da yanayin sauron da ya sanya masa kwayar cutar, da yanayin lafiyar jikin shi kansa wanda sauron ya ciza, da kuma muhallin da yake ciki
Shi kansa sauro jinsin "Anopheles" ya karkasu zuwa wasu kananan jinsunan
Akwai kananan jinsunan sauron "Anopheles" kimanin 20 wadanda suke da matukar muhimmanci a yankuna dabam-dabam na duniya
Dukkan kananan jinsuna wannan sauro mai yada cutar Maleriya dake da muhimmanci, ba su cizon mutane sai da daddare
Su na kiwo a duk wani dan gulbin da ruwa ke taruwa, kamar a lambatu, ko ramin dake gefen hanya, ko gonakin shinkafa, ko fadamu da makamantansu
Kamuwa da cutar Maleriya tana yin tsanani a inda wannan sauro ya samu sukunin jimawa, watau ya samu wadataccen lokacin da wannan kwayar cuta zata gama girma a cikin wannan sauro kafin ya ciji mutum ya zuba masa
Haka kuma tana yin tsanani a wuraren da sauron ya kan gwammaci cizon mutane a maimakon dabbobi
Alal misali, tsawon rayuwar kananan jinsunan sauro mai yada Maleriya a nahiyar Afirka da kuma yadda sukan gwammace su ciji dan Adam a maimakon dabbobi, sune suka sa fiye da kashi 85 cikin 100 na dukkan wadanda cutar Maleriya take kashewa, ‘yan Afirka ne
Wani abu mai muhimmanci kuma, shi ne irin kariyar da dan Adama yake da ita ta garkuwar jiki, musamman ma a tsakanin balagaggun mutane a yankunan da cutar take da tsanani da kuma inda ake fama da ita sosai amma ba ta yi tsanani ainun ba
Wannan kariya tana samuwa ne a saboda yawan kama cutar da mutum zai yi, abinda ke sa tsananinta ya ragu a jiki, amma kuma ba a samun kariya baki daya
A saboda haka ne mafi yawan wadanda cutar Maleriya take kashewa a nahiyar Afirka, yara ne kanana wadanda jikinsu bai samu wannan kariya ba tukuna
Amma kuma a yankunan da wannan cuta ba ta yi tsanani ba, kuma mutane ba su da kariyar garkuwar jiki, tana iya kashe yara da manya, maza da mata
Haka kuma, kamuwa da wannan cuta tana dogara a kan yanayi wanda zai iya tantance yawan sauro ko kuma rayuwarsu ma, kamar yawan ruwan sama, ko lokacin sanyi ko na zafi, har ma da yawan tururi dake cikin iskar shaka
A wasu wuraren, ana kamuwa da wannan cuta ta Maleriya ne lokaci-lokaci, inda ta fi yawa a lokacin damina, da kuma ‘yan watanni kadan a bayan daminar
A kan samu barkewar annobar cutar Maleriya idan yanayi ya sauya ya zamo mai kyau ga sauro a wuraren da mutane ba su da kariyar garkuwar jiki ga wannan cuta ta Maleriya
Haka kuma, ana samun annobar cutar idan mutane marasa kariyar garkuwar jiki suka kaura zuwa yankunan da wannan cuta ta yi kanta, alal misali idan masu neman aiki ko ‘yan gudun hijira daga inda ba a saba da sauro ba suka koma inda sauro ke cin karensa babu babbaka
A kashi na hudu na wannan bayanin, zamu duba alamun wannan cuta ta Maleriya
A biyo mu domin a karu
Duba kashi na Farko kan Asalin Cutar Maleriya da Bayaninta
Duba Kashi na Biyu kan Abinda Ke Janyo Cutar Maleriya
Kwayar halittar cuta ta Plasmodium wadda macen sauro ke yadawa ita ce ke janyo zazzabin Maleriya, kuma tana da jinsuna hudu da suka fi kama dan Adam
Wata kwayar halitta mai suna Plasmodium ita ce ke haddasa cutar Maleriya
Kwayar cutar Plasmodium tana shiga jikin mutum ta hanyar cizon macen sauro jinsin Anopheles, wadanda aka fi sani da sunan “Masu Yada Maleriya” wadanda kuma suka fi cizon mutane cikin dare, watau daga faduwar rana zuwa asubahi
Akwai jinsuna guda hudu na kwayar halittar cutar Maleriya dake iya kama dan Adama: Plasmodium Falciparum; Plasmodium Vivax; Plasmodium Malariae; da kuma Plasmodium Ovale
Plasmodium Falciparum da Plasmodium Vivax su ne suka fi yawa
Plasmodium Falciparum kuma ita ce wadda ta fi yin kisa
A cikin ‘yan shekarun nan, an samu jinsin wata kwayar halittar cutar Maleriya ta birai mai suna Plasmodium Knowlesi, wadda ake samu cikin wasu dazuzzuka na yankin kudu maso gabashin Asiya, wadda ta shiga jikin mutane ta kama su
Shin ko kasan cewa a shekara ta 2008, mutane miliyan 247 suka kamu da cutar Maleriya, kusan miliyan daya daga cikinsu kuma suka mutu?
Maleriya ko zazzabin cizon sauro cuta ce dake iya yin kisa, wadda sauro ke yadawa ga mutane idan suka cije su suka sanya musu kwayar halittar dake janyo wannan cuta?
A shekarar 2008, Maleriya ta kashe mutane kusan miliyan daya, akasarinsu yara kanana a nahiyar Afirka?
Ana iya rigakafin kamuwa da cutar Maleriya, kuma ana iya warkar da ita idan ta kama mutum?
Cutar Maleriya tana iya rage kaya da ayyukan da kasa ke sarrafawa da kimanin kashi 1
3 cikin 100 a shekara idan har ta yi yawa a cikin kasar?
Baki daga kasashen da babu cutar Maleriya sun fi harbuwa da cutar idan sauro mai dauke da wannan cuta ya cije su a saboda jikinsu ba yi da kariya?
A shekara ta 2008, mutane miliyan 247 suka kamu da cutar Maleriya, kusan miliyan daya daga cikinsu kuma suka mutu
Mafi yawan wadanda suka mutu yara ne kanana a nahiyar Afirka
A nahiyar ta Afirka, cutar Maleriya tana kashe yaro guda cikin kowace dakika 45
Cutar ta Maleriya ita ce ke haddasa kashi 20 cikin 100 na dukkan mace-macen yara ‘yan kasa da shekaru 5 da haihuwa
KASHIN FARKO NA CIKAKKEN BAYANIN CUTAR MALERIYA
Kwararrun da Najeriya ta gayyata daga Cibiyar Yaki da Cututtuka ta Amurka sun ce ba su taba ganin inda dalma ta bata yanayi kamar a Jihar Zamfara ba
Akasarin lokuta, gubar dalma tana janyo laulayi ne ko nakasa dake shafar wadda ta kama na tsawon rayuwa
da wuya gubar dalma ta yi kisa nan da nan
Amma wannan abin ba haka aka gani a Jihar Zamfara dake arewacin Najeriya ba, inda a cikin watanni shida kawai da suka shige, gubar dalma ta kashe yara fiye da dari hudu
Aikin tono ko neman karfen zinare da ake yi ba bisa izni ba a wannan yanki, ya janyo fitar guba mai matukar yawa wadda ta watsu ta shiga ruwan dake wannan yanki na Jihar Zamfara
A bisa rokon gwamnatin Najeriya, Cibiyar Yaki da Yaduwa da Rigakafin Cututtuka ta Amurka ta tura kwararru zuwa Jihar ta Zamfara domin su yi nazarin wannan lamarin
Kwararrun suka ce yawan gubar dalma da suka auna, da kuma fadin yankin da ta bazu, abu ne da ba su taba ganin kamar sa ba
Kungiyoyin agajin gaggawa sun bayyana cewa su na zaton yawan yankin da wannan gubar dalma ta shafa ya zarce yadda ake tunani tun farko, haka kuma su na jin cewa yawan mutanen da suka mutu sun zarce yadda aka fada nesa ba kusa ba
haka kuma akwai alamun cewa ruwan sama da aka yi ta samu lokacin damina, ya baza wannan guba ta dalma zuwa wurare masu yawa, ta shiga cikin ruwan shan mutane da dabbobi, ta kuma jefa rayukan wasu yaran na Najeriya cikin hatsari
Asusun UNICEF yace yin gwaji da jinyar da ta hada da bayar da magunguna masu dakushe kaifin kwayar cutar HIV, zasu iya hana kusan dukkan mata masu ciki bayar da kwayar cutar ga jariran da zasu haifa
Majalisar Dinkin Duniya ta ce ana iya kaiwa ga zuriyar da ba zata fuskanci cutar SIDA ko kanjamau nan gaba a duniya ba, muddin dai kasashen duniyar zasu kara kaimin samar da hanyoyin kare kai daga kwayar cutar HIV, da jinyar wadanda ke da ita, da kuma kyautata rayuwarsu
Sanarwar da Asusun Tallafawa Yara na majalisar, UNICEF, ya bayar jiya talata, ta ce miliyoyin mata da yara a kasashe matalauta dake dauke da kwayar cutar HIV sun kasa samun kulawa a saboda jinsinsu, ko nauyin aljihunsu ko ilminsu
Amma kuma babban darektan asusun na UNICEF, Anthony Lake, yace yin gwaji da jinyar da ta hada da bayar da magunguna masu dakushe kaifin kwayar cutar HIV, zasu iya hana kusan dukkan mata masu ciki bayar da kwayar cutar ga jariran da zasu haifa
An wallafa wannan rahoto jiya talata, jajiberen ranar cutar SIDA ta duniya
Yau 1 ga watan Disamba aka tsaida a zaman ranar da gwamnatoci da kungiyoyi masu zaman kansu a fadin duniya suke yayata hanyoyin gwaji tare da kare kai daga cutar SIDA ko kanjamau
A yau laraba shugaba Barack Obama na Amurka zai yi magana a wajen wani bukin ranar Kanjamau ta Duniya a Washington, yayin da a jiya talata aka makala wani jan kyalle na nuna goyon baya ga yaki da cutar a kofar shiga fadar White House
Masana kimiyya sun ce har kashi 73 cikin 100 na mazajen da suka yi amfani da wannan magani karkashin wani nazari sun samu kariya daga kamuwa da kwayar cutar HIV mai haddasa SIDA
Masana kimiyya sun bayar da sanarwar wani gagarumin nazarin da ya gano cewa wani maganin kashe kaifin cutar kanjamau, watau SIDA, yana iya yin rigakafin kamuwa da wannan cuta a tsakanin wasu mazaje ‘yan luwadi da aka nazarce su
Cibiyar Harkokin Kiwon Lafiya ta Amurka, wadda ta gudanar da nazarin, ta gano cewa wannan maganin kashe kaifin cutar kanjamau mai suna TRUVADA, yana rage kasadar kamuwa da cutar baki daya da kashi 44 cikin 100 a tsakanin maza masu neman maza
Cibiyar ta ce ga wadanda suke shan wannan magani kusan kullum kamar yadda likitoci suka bukace su a nazarin ma, kashi 73 cikin 100 ne suka samu kariya daga kamuwa da cutar
An wallafa sakamakon wannan nazarin ne cikin mujallar harkokin kiwon lafiya mai suna "New England Journal of Medicine
Shugaba Barack Obama na Amurka ya bayyana sakamakon wannan nazarin a zaman mai matukar muhimmanci, wanda zai haifar da wani sabon babi wajen rigakafin kamuwa da kwayar cutar HIV mai haddasa SIDA ko kanjamau
A cikin wata sanarwar da ya bayar, shugaban na Amurka yace a yayin da ake ci gaba da wannan nazari, yana da matukar muhimmanci kuma a ci gaba da yin amfani da muhimman hanyoyin da aka sani aka kuma tabbatar da amfaninsu a yanzu haka na gujewa kamuwa da wannan cuta
Anthony fauci na Cibiyar nazarin cututtuka masu yaduwa ta Amurka yace an gudanar da wannan nazarin ne kawai a tsakanin maza masu neman maza, saboda haka a yanzu ba za a iya cewa lallai zai iya shafar wasu jinsunan ba
Yace tilas a ci gaba da gudanar da bincike domin a ga ko maganin zai iya rigakafin kamuwa da wannan cuta a tsakanin mazan dake tarawa da mata
Mutane 201 sun samu shanyewar jiki, mutane 104 kuma sun mutu a dalilin annobar cutar Polio da ta bulla a Kwango-Brazzaville
Mummunar annoba ta cutar shan inna, ko Polio, ta barke a Jamhuriyar Kwango (Kwango-Brazzaville), inda Hukumar Kiwon Lafiya ta Duniya ta ce a cikin makonni biyun da suka shige kadai, mutane 201 sun samu shanyewar jiki, mutane 104 kuma sun mutu
Gwamnati a birnin Brazzaville ta ayyana dokar-ta-baci ta cutar Polio, ta kuma bayyana shirin bayar da maganin rigakafin cutar sau uku ga illahirin jama’ar kasar tare da taimakon Hukumar Kiwon Lafiya ta Duniya, da Asusn Yara na Majalisar Dinkin Duniya, da kuma Cibiyar Rigakafi da Yaki da Yaduwar Cututtuka ta kasar Amurka
Darektan yaki da cutar Polio a duniya a Hukumar Kiwon lafiya ta Duniya, Dr
Bruce Aylward, ya ce a birnin Pointe Noire mai tashar jiragen ruwa, inda wannan cuta ta fi tsanani da yawa, “muna da daruruwan mutanen da jikinsu ya shanye, da matattu masu yawa a wasu asibitoci biyu” a birnin
Ya kara da cewa, “Akwai wasu abubuwa na dabam, masu tayar da hankali sosai a wannan sabuwar annobar (polio) da ta bulla a Kwango
Akasari, cutar Polio tana kama yara maza da mata daidai wa daida ne, kuma ba ta kashe fiye da kashi 20 cikin 100 na wadanda ta sa jikinsu ya shanye
Mutuwar tana zuwa idan shanyewar jiki ta bi ta cikin bargon gadon baya ta kai ga jijiyoyin aikewa da sakonni masu kula da yadda mutum yake numfashi
A wannan karon a birnin Pointe Noire, kashi 85 cikin 100 na wadanda suka kamu da cutar ta Polio matasa ne da balagaggu, akasarinsu maza, kuma yawan wadanda suke mutuwa ya zarce yadda aka saba gani nesa ba kusa ba
Aylward yace tawagarsa tana kan hanyar zuwa Kwango domin bin diddigin wannan sabuwar annoba
An fara bayar da magungunan rigakafin kamuwa da cuytar Polio a yankin tsakiyar Afirka a shekarun 1980, inda aka fi mayar da hankali a kan yara ‘yan kasa da shekara 5
Wannan na nufin cewa mutanen da suka balaga kadan suke da kariyar rigakafin
Haka kuma, kwayar cutar da aka kashe mata kaifi ake kuma bayar da ita a cikin ruwan maganin rigakafin, ita ma tana yaduwa kamar yadda cutar ta ainihi take yaduwa, watau ta cikin bayangida
Ma’ana, mata sun samu kariya daga cutar a fakaice a saboda uwaye da kuma yara mata a gida sune suke canja ma yara kanana wando idan sun yi kashi
Aylward yace za a dauki makonni kafin a san ko gagarumin aikin rigakafin cutar Polio da aka kaddamar a yankin tsakiyar Afirka a cikin ‘yan shekarun baya zai iya shawo kan wannan annobar
Ya bayyana wannan lamari na Kwango a zaman koma-baya a wannan shekarar da aka samu ci gaba sosai a yaki da cutar Polio
Alal misali a Najeriya, kasar da ta jima tana zaman tungar cutar Polio a nahiyar Afirka, ta samu raguwar wannan cuta da kashi 98 cikin 100 kama daga shekarar 2009 zuwa yanzu
Haka kuma, kasashe 14 daga cikin kasashe 15 da aka ga jinsin cutar Polio irinta Najeriya a cikinsu sun samu nasarar kawar da ita
Jinsin kwayar cutar Polio dake kisa yanzu a Kwango-Brazzaville, ta kasar Indiya ce wadda aka fara gani a kasar Angola a shekarar 2007, wadda kuma a yanzu aka ce tana yaduwa arewa
Kwararru sun yi kiran da a yi kokarin kawar da wannan ciwo daga duniya, amma sun ce yin hakan zai yi wuya ba tare da an samu maganin rigakafin kamuwa da shi ba
Miliyoyin mutane a fadin duniya zasu yi marhabin da kawar da zazzabin maleriya, wanda ke kashe mutane fiye da dubu dari takwas da sittin kowace shekara a fadin duniya, amma masana kiwon lafiya sun ce a yanzu kam ba su ganin za a iya cimma wannan guri
Wannan ra’ayi na kwararru masu bincike ya sha bambam sosai da muhimmiyar sanarwar da ta fito daga bakin Gidauniyar Bill da Melinda Gates da kuma Hukumar Kiwon Lafiya ta Duniya, wadanda suka bayyana aniyarsu ta kawar da wannan ciwo daga bangon duniya
Editan mujallar kiwon lafiya ta Britniya mai suna Lancet, Richard Horton, ya bayyana wadannan kalamu dake fitowa daga bakin cibiyoyin biyu a zaman “wauta, ba wai jarumtaka ba
” Y ace cimma wannan gurin, musamman ga kasashen bakar fata na Afirka zai zamo mafarki ne kawai, yana mai nuni da rashin cibiyoyin kiwon lafiya masu nagarta a nahiyar, da karancin magunguna da wasunsu
A ranar Jumma’a, mujallar ta Lancet ta nazarci yiwuwar kawar da zazzabin cizon sauron cikin wasu kasidu da ta wallafa
Kwararru sun nazarci batutuwa kamar yiwuwar kawar da ciwon da kuma irin kudin da za a kashe
Kawar da Maleriya zata bukaci kudi fiye da yin maganinta ko shawo kanta, kuma masana tattalin arziki sun yi kashedin cewa ba lallai ne yin hakan zai sa a iya tsimin kudi nan gaba ba
Koda yake bincike ya nuna cewa zai yiwu a iya kawar da wannan ciwo da sauro ke yadawa a kasashen Latin Amurka da Asiya, wannan abu kusan ba zai yiwu a nahiyar Afirka ba, inda ake samun mafi yawan mutane miliyan 247 masu kamuwa da wannan ciwo kowace shekara a duniya
Ana iya warkar da zazzabin cizon sauro idan aka fara maganinsa da wuri, amma ciwon yana yin mummunar illa ga yara ‘yan kasa da shekara 5 da haihuwa wadanda su suka fi mutuwa a sanadinsa
Daya daga cikin abubuwan dake kawo cikas shi ne rashin maganin rigakafin kamuwa da maleriya
Har yanzu ana gwajin maganin rigakafin da aka ga alamun zai fi nagarta, kuma shi din ma duk da nagartar tasa, yana aiki a jikin mutane hamsin daga cikin 100 ne kawai wadanda aka yi musu allurer
Idan an kwatanta za a ga cewa magunguna kala hudu da ake allurer rigakafin cutar shan inna ko Polio da su, sun a aiki a kasha casa’in da biyar daga cikin 100 na wadanda aka bas u magungunan
Wasu kwararrun kuma sun ce tun da kasashe fiye da 70, cikinsu har da Amurka, Britaniya, Italiya da Singapore, sun riga da sun kawar da zazzabin maleriya daga kasashensu, za a iya cimma tazara sosai ta yin amfani da abubuwan da ake da su a yanzu kamar gidan sauro da magunguna
Bunkasar tattalin arziki da kyautatuwar halin rayuwa ma zasu taimaka
Haka kuma da yake sauro ne yake yada wannan ciwo, kawar da shi baki daya zai zamo yana da sarkakiya sosai
Ba kamar kwayoyin cutar da mutane ke yadawa da kansu ba, kawar da maleriya na nufin kawar da kwayar cutar dake haddasa wannan ciwo daga jikin dubban miliyoyin sauro
Richard Tren, darektan wata kungiyar agaji mai zaman kanta da ake kira “Africa Fighting Malaria” yace jami’an kiwon lafiya sun mika wuya ga ‘yan rajin kare muhalli, sun yi watsi da bukatar dake akwai ta bullo da sabbin magungunan kashe kwari
Y ace, “babu ta yadda zaka iya kawar da cutar da wani kwaro ke yadawa ba tare da Karin magungunan kashe kwari ba
Yunkurin da aka yi a can baya na kawar da zazzabin cizon sauro a duniya ya ci tura a kasashe masu tasowa
A shekarar 1955, Hukumar Kiwon Lafiya ta Duniya ta fara gudanar da irin wannan aiki, amma tilas ta watsar da shi a 1969
A 1998, hukumar tare da wasu cibiyoyi sun hada karfi suka bullo da shirin murkushe maleriya mai suna “Roll Back Malaria” amma shekaru a bayan wannan, sai aka gano cewa yawan masu kamuwa da maleriya ya karu fiye da can baya ne ma
Hukumomin kiwon lafiya a kasar sun ce mutane fiye da dari biyu da hamsin sun mutu, wasu fiye da dubu 3 sun kamu da wannan cuta
Yawan mutanen da cutar kwalara ta ke kashewa a kasar Haiti yana ci gaba da karuwa
Hukumomin kiwon lafiya na wannan tsibiri sun ce mutane 253 sun mutu, wasu fiye da dubu 3 kuma sun kamu da wannan cuta mai haddasa amai da gudawa
Damuwa tana karuwa kan cewa wannan cuta zata yadu zuwa sansanonin share-ka-zauna marasa tsabta dake kusa da Port-au-Prince, babban birnin kasar, inda daruruwan dubban mutane suka nemi mafaka a bayan girgizar kasar watan Janairu, kuma a bayan da aka gano mutane 5 dauke da wannan cuta a babban birnin
Amma kuma babban jami'in kiwon lafiya na kasar Haiti, Gabriel Thimote, yace yawan mutanen dake kamuwa da cutar yana raguwa, kuma da alamun za a iya shawo kan yaduwar wannan cuta
Ya zuwa yanzu dai, wannan cuta ta kwalara ta fi karfi a yankin Artibonite dake tsakiyar kasar ta Haiti, inda kuma aka fara samun rahoton bullar cutar a makon da ya shige
A wani yunkurin shawo kan yaduwar wannan cuta, kungiyoyin agaji na kasashen waje su na rarraba kwayoyin maganin tace ruwa, da kayan tsabtace jiki, da kuma magunguna a yankunan da aka samu bullar cutar
Cutar kwalara, wadda wata kwayar cuta ke haddasawa, ana samunta ne ta hanyar shan ruwa ko abincin da wannan kwayar cuta ta shiga ciki
Ana iya warkar da wannan cutar, amma idan ba a yi hakan ba, tana iya kashe mutum cikin 'yan sa'o'i kadan
Kasuwar hada-hadar hannayen jarin kamfanonin fasaha, NASDAQ, ta karrama masanin kimiyyar sarrafa magungunan dan Najeriya da kamfaninsa na IntelliPharmaceutics
Jim kadan a bayan da ya kada kararrawa ta bude kasuwar NASDAQ ta hada-hadar hannayen jarin kamfanonin fasaha yau jumma'a a nan birnin New York, Dr
Isa Oddi da mai dakinsa Dr
Amina Odidi, sun daga kai suka kalli yadda farashin hannun jari na kamfaninsu mai suna IntelliPharmaceutics ya rika cirawa sama
Kasa da minti 10 a bayan da kasuwar ta NASDAQ ta karrama Dr
Isa Odidi, farashin hannun jarin kamfanin ya tashi da kimanin kashi 3 cikin 100
Wannan shi ne karon farko da kasuwar NASDAQ, wadda ta kunshi manyan kamfanonin fasaha na duniya irinsu Microsoft, ta karrama wani dan asalin Najeriya ta hanyar gayyatarsa ya bude wannan kasuwar
Haka kuma, wannan karramawa ta zo shekara guda cif a bayan da kamfanin sarrafa magungunan na IntelliPharmaceutics ya fara sayar da hannayen jarinsa a kasuwar ta NASDAQ
A cikin jawabinsa na bude kasuwar, Dr
Odidi ya bayyana cewa shi wannan kamfani na su ya kware ne wajen sarrafa wasu nau'in magungunan da za a iya kayyade lokacin da zasu fara aiki a jiki, abinda yana iya kara kaifin wannan magani
Ita wannan fasahar ana iya amfani da ita a kan sabbin magunguna da ma magungunan da ake da su a yanzu
Manyan darektoci, da wakilan hukumar zartaswar kamfanin IntelliPharmaceutics da masu zuba jari da kuma baki daga Najeriya, kamar Dr
Abdu Mukhtar Dambatta na kamfanin zuba jarin da ake kira Abuja Investments Company, suka halarci wannan bukin a hedkwatar kasuwar ta NASDAQ dake dandalin Times Square a nan New York
Jama'a da kwararrun da suka halarci taron da Muryar Amurka ta shirya sun ce sun karu sosai da irin abubuwan da suka ji, suka kuma gani a zauren taron
Jama'a da sauran wadanda suka halarci taron da Sashen Hausa na Muryar Amurka ya shirya kan yaki da cutar kwalara sun yaba da wannan taron a zaman wanda ya taimaka wajen dada ilmantar da jama'a da su kansu jami'ai da hukumomi
"Wannan taro dai abu ne da za a iya cewa, kwalliya ta biya kudin sabulu, saboda duk sakonnin da ake son jama'a su ji su fahimta, sun ji din," in ji Umar Abdullahi, jami'in yada labarai na ma'aikatar kiwon lafiya ta Jihar Bauchi
Ya ci gaba da cewa, "abin ya kayatar musamman idan aka yi la'akari da tsarin yin tambayoyi ma jama'a a karshen kowace kasida da kwararru suka gabatar
Wannan taro dai ya samu halartar mutane masu yawa daga nan Jihar Bauchi da kuma jihohin dake makwabtaka da ita
Kwamishinan kiwon lafiya na Jihar Bauchi, Mohammed Yahaya Jalam, shi ya bude taron a madadin gwamna Isa Yuguda na Jihar Bauchi
Kwararru da dubban jama'a sun fara hallara domin taron da Sashen Hausa na Muryar Amurka ya shirya domin yakar cutar kwalara da wasu cututtukan na mata da yara kanana a Zaranda Hotel dake Bauchi
Yau alhamis Sashen Hausa na Muryar Amurka yake shirin gudanar da taron yaki da cutar kwalara da wasu cututtukan dake addbar mata da yara kanana a hotel na Zaranda dake Bauchi a yankin arewa maso gabashin Najeriya
Za a fara gudanar da wannan taron da karfe 2 na azahar
Kwararru a fannin kiwon lafiya, cikinsu har da Dr
Musa Mohammed Dambam, shugaban hukumar tsara kula da lafiya tun daga tushe ta Jihar Bauchi, da Dr
Habib Sadauka na kungiyar T-Ship, da kuma Louise Daniel, kwararriya kan cututtuka masu yaduwa, zasu gabatar da kasidu kan wadannan cututtuka
Haka kuma, kwararrun 'yan wasan kwaikwayo na ban dariya na Hausa Ibrahim Isah Yado (Ibron Kaduna), Mahmud Shashasha, da Umar Sususu da Aisha Motar Kara da wasunsu zasu gabatar da wasanni kan wadannan cututtukan
Hukumar Tallafawa Kasashe Masu Tasowa ta Amurka, USAID, ita ma ta turo wakilanta da kwararru a fannoni dabam-dabam domin jin wadannan kasidu tare da nazarin hanayoyin da zata iya kara tallafawa
Jihar Bauchi na daya daga cikin jihohin da annobar cutar kwalara ta fi yi wa illa a wannan shekara
Asusun UNICEF yace tashin gwauron zabin farashin abinci da sauyin yanayi su da rage kasafin kudi a kasashe su na kawo tafiyar hawainiya a kokarin kawar da talauci a tsakanin yara,
Asusun Tallafawa Yara na Majalisar Dinkin Duniya, UNICEF, yace rage kasafin kudi a kasashe, da tashin gwauron zabin farashin abinci da kuma sauyin yanayi su na kawo tafiyar hawainiya a kokarin kawar da talauci a tsakanin yara, yayin da bambancin halin rayuwa ke karuwa a tsakanin yara na kasashe masu arziki da matalauta
A cikin wani rahoton da ya bayar yau talata, asusun na UNICEF yace koma-bayan tattalin arzikin duniya ya haddasa rage yawan kudaden agajin da wasu kasashe ke bayarwa a cikin kasafce-kasafcensu
Babban darektan asusun, Anthony Lake, yace yara marasa galihu sune suka fi shan tasku a saboda wannan lamarin
Yace ana kara ganin shaidar cewa irin nasarorin da asusun UNICEF yake samu a wasu muhimman fannoni ya bambanta, ciki harda batun rage mace-macen yara kanana
Rahoton ya bayar da shawarar cewa mayarda hankali kan bukatun yara marasa galihu na iya zamowa hanya mafi a’ala ta rage yawan mace-macen yaran
Wannan rahoto na asusun UNICEF yana zuwa ne dab da taron kolin duniya da za a yi domin nazarin ci gaban da asusun ya samu wajen cimma gurorin da aka kafa shekaru 10 da suka shige na rage yawan mace-macen yara da rabi idan an kwatanta da adadin mace-mace na shekarar 1990
Ma'aikatar lafiya ta Najeriya ta ce cutar ta bulla a jihohi akalla 11, ta kuma kashe mutane fiye da dari uku da hamsin ya zuwa yanzu
Ma'aikatar kiwon lafiya ta Najeriya ta ce annobar cutar kwalara da ta bulla kwanakin baya, tana yin barazana ga dukkan kasar a yanzu
Ma'aikatar ta fada a cikin wata sanarwa jiya laraba cewa annobar ta kashe mutane fiye da 350 a cikin 'yan watannin nan
Ta ce a yanzu, likitoci sun gano cutar a jihohi 11, kuma an samu mutane fiye da dubu 6 da 400 wadanda suka kamu da ita
Jami'ai sun dora laifin bullar annobar a kan shan ruwan da ya gurbace da kuma rashin tsabta
Cutar kwalara tana haddasa mummunar gudawa da amai, abinda ek sa ruwan jikin mutum ya kare cikin dan kankanin lokaci
A saboda kwayar cutar tana girma ta fara illa a jikin mutum cikin dan kankanin lokaci, tana iya kisa idan har ba a yi maganinta da wuri ba
Haka kuma a jiya larabar, ma'aikatar kiwon lafiya ta Najeriya ta ce cutar bakon dauro ta kashe mutane 83 a wannan shekarar, yayin da mutane fiye da dubu biyar suka kamu da ita
Ta ce tana shirin kara wayar da kan jama'a game da alamun cutar da kuma hanyoyin rigakafinta
Wata kwayar cuta mai saurin yaduwa ita ce take haddasa bakon dauro
Kwayar cutar tana nakkasa garkuwar jikin mutum, amma ana iya rigakafinta cikin sauki
Alamun cutar sun hada da tari, da yoyon hanci, da zazzabi da kuma kuraje jajaye wadanda su na iya yaduwa zuwa dukkan jikin mutum
Masu bincike na Amurka sun ce wannan maganin ya kare kashi 60 cikin 100 na birai da suka kamu da cutar Ebola
Masu bincike na Amurka sun ce wani sabon maganin yaki da cutar Ebola da aka yi gwajinsa a kan wasu birrai da suka kamu da cutar, ya nuna alamun zai yi aiki sosai
Masana kimiyya daga wata cibiyar yaki da cuce-cuce masu yaduwa ta rundunar sojojin Amurka, sun ce maganin ya kare kashi sittin daga cikin 100 na birrai daga wannan cuta
Irin wannan maganin da aka yi gwajinsa a kan birran, ya kuma kare dukkansu daga kwayar cutar Marburg, wadda ita ma kamar kwayar cutar Ebola, tana cikin wani jinsin kwayoyin cuta da ake kira "Filoviruses
Masu binciken suka ce Hukumar Kula da Lafiyar Abinci da Magunguna ta Amurka, ta bayar da iznin a yi gwajin wannan maganin a kan mutane
Wannan maganin yana aiki ne ta hanyar hana kwayar cutar haihuwa a cikin jiki, har sai kwayoyin halitta masu kare jiki daga cuta sun samu sukunin yadda zasu yaki kwayar cutar
An buga sakamakon wannan bincike nasu a cikin mujallar nan ta "Nature Medicine
Wasu daga cikin jinsunan kwayar cutar Ebola, su na kashe kashi 90 cikin 100 na wadanda suka kamu da su
Cutar tana yaduwa ta hanyar taba duk wani abu mai ruwa-ruwa da ya fito daga jikin wanda yake dauke da wannan cuta
Hukumar Kiwon Lafiya ta Duniya ta ce tun lokacin da aka fara gano cutar Ebola a shekarar 1976, cutar ta kama mutane fiye da dubu 1 da 800, ta kuma kashe dubu 1 da 200 daga cikinsu
Jami'an kiwon lafiya na Najeriya sun ce yawan wadanda suka mutu a sanadin cutar kwalara yanzu ya haura 231, akasarisnu a jihohin Bauchi da Borno
Jami'an Najeriya sun ce yawan mutanen da suka mutu a sanadin annobar cutar kwalara a arewacin kasar ya karu zuwa 231, yayin da mutane fiye da dubu 4 da 600 suka kamu da wannan cuta
Babban jami'in kula da yaduwar cuce-cuce a ma'aikatar kiwon lafiya ta tarayyar Najeriya, Henry Akpan, shi ne ya tabbatar da wannan adadi ga 'yan jarida a birnin Abuja
Da alamun jihohin da wannan cuta ta fi yin illa su en Bauchi da Borno
Mutanen da cutar ta kashe a wadannan jihohi biyu kawai ya haura dari daya
Jami'ai su na dora laifin wannan annobar a kan gurbataccen ruwan sha da kuma da kuma rashin tsabta
Kamfanin dillancin labarai na Najeriya ya ambaci Akpan yana fadin cewa ma'aikatarsa ta kafa cibiyoyin tallafawa mutanen da suka kamu da cutar tare da dakile yaduwarta
Kwalara tana haddasa amai da gudawa, abinda ke sa ruwa ya kare a jikin mai fama da ita
Wani sabon nazari ya nuna cewa wannan magani mai suna Sulfadoxine-Pyrimethamine zai iya rage kamuwa da cutar maleriya da kashi 30 cikin 100 a tsakanin jarirai
Wasu sabbin nmazarce-nazarce da aka gudanar, sun nuna cewa wani magani marasa tsada wanda yanzu haka ake amfani da shi wajen jinya ko kuma rigakafin cutar maleriya ko zazzabin cizon sauro, Sulfadoxine-Pyrimethamine, ko kuma SP a takaice, zai iya rage yawan jariran dake kamuwa da cutar maleriya da kashi 30 cikin 100
Amma kuma jami'ai na kasashe masu tasowa sun ki yarda su bayar da shawarar kara yin amfani da wannan magani a saboda fargabar cewa kara yin amfani da shi zai gaggauta jurewar da kwayar cutar dake haddasa Maleriya take yi da wannan magani, abinda zai sa ya zamo ba ya da kaifi ko amfani nan gaba
Amma kuma wasu sabbin kasidu biyu na bincike da aka gudanar a tsakanin jama'a da kuma a dakin binciken kimiyya kan wannan magani mai suna sulfadoxine-pyrimethamine, sun nuna cewa yana iya zamowa magani mai amfani da kuma kaifi wajen hana kamuwa da cutar maleriya
Maleriya tana kama miliyoyin mutane a fadin duniya, tana kuma kashe mutane kimanin dubu 900 a kowace shekara, musamman ma yara kanana a kasashen Afirka dake kudu da hamadar Sahara
Duk da binciken da aka shafe shekaru fiye da hamsin ana gudanarwa, har yanzu ba a samu allurar rigakafin cutar ta maleriya da aka amince da ita ba, kuma kwayar cutar dake hassa zazzabin na cizon sauro ta rikide ta zamo mai iya jurewa magunguna da dama da ake amfani da su wajen yakarta
Koda yake har yanzu ba a fahimci yadda kwayar cutar take iya jure ma magungunan baki daya ba, masu bincike sun nuna cewa wannan juriya tana da alaka da yadda kwayar cutar take iya sauya fasalin kwayoyin halittarta ta yadda yawan irin wadannan magunguna dake shiga jikinta suna zamowa guba yake raguwa sosai
Masu bincike kan cutar Maleriya sun jima su na tsammanin cewa yawaita amfani da maganin sulfadoxine-pyrimethamine zai kara yaduwar cutar maleriya da kuma kwayoyi masu iya jurewa maganin a saboda yin amfani da maganin wajen warkar da wannan cuta yana haddasa karuwar masu fama da cutar
Amma kuma wani mai bincike na Cibiyar Magunguna ta Howard Hughes dake Jami'ar Bamako a kasar Mali, Abdoulaye Djimde, yace binciken ad suka gudanar ya kalubalanci wannan hasashe
Abdoulaye Djimde, yace, "Bincikenmu na baya-bayan nan ya kalubalanci wannan hasashe ko tsammani, domin babu wata kwakkwarar hujja da ta goyi bayan wancan tunanin
" Djimde zai gabatar da wannan sabon bincike nasa yau laraba, 18 ga watan Agusta, 2010 a Taron Duniya kan Kwayoyin Cuta masu Yaduwa da za a yi a birnin Melbourne a kasar Australiya
Ganin cewa har yanzu akwai sauran shekaru masu yawa kafina kai ga samun allurar rigakafin cutar maleriya, ma'aikatan kiwon lafiya a kasashe masu tasowa sun dogara ne a kan jerin magungunan da aka amince da su wajen warkarwa ko kuma rigakafin cutar maleriya
Sai dai kuma yadda kwayar cutar ta fara jure ma wasu daga cikin magungunan ta haddasa matsala babba ga ma'aikatan kiwon lafiyar na kasashe masu tasowa a saboda a yanzu ba zasu iya yin amfani da wasu magungunan masu arha wajen warkar da cutar ba
Djimde da abokan aikinsa a kasar Mali sun shafe shekaru goma da suka shige su na nazarin yadda kwayar cutar take jurewa magunguna
Ya fara aiki kan maganin sulfadoxine-pyrimethamine a shekarar 2000, a lokacin da kwayar cutar maleriya ta fara gagarar maganin da aka fi yin amfani da shi a lokacin, watau Chloroquine
Yaran da iyayensu suka bayar da rahoton rima ko damshi-damshi cikin gidajensu, su na fuskantar karuwar kashi 55 cikin 100 a kasadarsu ta kamuwa da wani ciwo na numfashi
Wani sabon nazari ya gano cewa yaran dake zaune a gidajen da akwai rima ko damshi-damshin ruwa sun fi fuskantar kasadar kamuwa da mura ko cuce-cucen numfashi
Masu binciken da suka shafe shekaru shida su na sanya idanu a kan wasu yara dubu daya da dari shida a kasar Finland, sun gano cewa daga cikin wadannan yara, wadanda ke zaune a cikin gidajen dake da rima ko kuma ruwa yana kwanciya ciki, sun fi kamuwa da kumburin hanci ko kuma jijiyoyin cikinsa
Alamun ciwon na kumburin hanci ko jijiyoyin cikinsa, sun hada da toshewar hanci, atishawa, da yoyon majina wadanda ake samu a dalilin shakar kura, ko wasu abubuwa a cikin iska
A wannan nazarin da aka wallafa cikin mujallar Cibiyar Nazarin yaduwar Cututtuka ta Amurka, kashi 16 cikin 100 na yaran da iyayensu suka ce akwai damshi-damshi a cikin gidajensu, sun kamu da ciwon kumburin hanci
A tsawon lokacin wannan nazarin, kasa da kashi 12 cikin 100 na yaran da iyayensu suka ce babu wani damshi-damshi cikin gidajensu ne kawai suka kamu da irin wannan ciwo
Masana sun ce rima da damshi-damshi a cikin gida yana kara kasadar yara ta kamuwa da cuce-cucen numfashi
Yaran da iyayensu suka bayar da rahoton rima ko damshi-damshi cikin gidajensu, su na fuskantar karuwar kashi 55 cikin 100 a kasadarsu ta kamuwa da wani ciwo na numfashi, idan an kwatanta da masu zama cikin gidajen da babu irin wannan
Yayin da aka shiga makon karfafa shayar da nonon uwa, hukumar ta WHO ta ce nonon uwa ne kadai ke da sinadaran da zasu iya kare lafiyar jarirai da yara kanana
Hukumar Kiwon Lafiya ta Duniya, WHO, ta ce shayar da nonon uwa yana da matukar muhimmanci ga ceto rayukan yara
A wannan mako da aka shiga na karfafa shayar da nonon uwa a duniya, hukumar ta WHO da sauran cibiyoyin kiown lafiya su na jaddada matakai goma na tabbatar da nasarar shayar da nonon uwa
Hukumar Kiwon Lafiyar ta Duniya ta bayyana nonon uwa a zaman abincin da ya fi dacewa ga jarirai da yara kanana
Ta ce nonon uwa ba ya da illa, kuma yana ba jarirai irin sinadaran da suek bukata domin kare lafiyarsu da gina jiki, tare da kare jiki daga wasu cuce-cuce masu kama jarirai da yara kananan
Wata likita a sashen Kula da Lafiyar Jarirai da Yara Kanana a Hukumar WHO, Bernadette Daelmans, ta ce shayar da nonon uwa yana da amfani mai yawa ga lafiyar yara a gajere da kuma dogon lokaci
Ta ce, "Mu a nan Hukumar Kiwon lafiya ta Duniya da kuma Asusun Tallafawa Yara na Majalisar Dinkin Duniya, UNICEF, mun yi imanin cewa za a iya ceto rayukan yara miliyan daya da rabi daga cikin 'yan kasa da shekara biyar su miliyan takwas da dubu dari takwas dake mutuwa kowace shekara, idan har a watanni 6 na farko da haihuwarsu ba za a ba su komai ba sai nonon uwa, kuma za a ci gaba da shayar da su nonon uwar tare da wasu kayan abincin har na tsawon shekaru biyu
Hukumar WHO ta ce rashin abinci mai gina jiki shi ne ke haddasa mutuwar sulusin yara kusan miliyan 9 'yan kasa da shekara 5 dake mutuwa kowace shekara
Daelmans ta ce jarirai da yaran da suka sha nonon uwa, su na ganin moriyar wannan har zuwa lokacin da suka balaga, tana mai cewa "
shayar da nonon uwa tana da amfani domin tana rage hawan jini ga mutane idan sun balaga
Balagaggun da suka sha nonon uwa lokacin da suke jarirai ko yara, ba su cika ganin kitse mai yawa a jininsu ba
Ita ma uwa tana cin moriya saboda shayarwa tana rage mata kasadar kamuwa da cutar sankara ta mahaifa ko ta nono
Hukumar WHO da Asusun UNICEF sun kirkiro da wasu matakai goma da cibiyoyin kula da lafiya da sibitoci zasu iya amfani da su domin tabbatar da nasarar shayar da yara nonon uwa
Alal ga misali, matakan sun kunshi taimakawa uwaye yadda zasu fara shayar da jariransu cikin minti 30 da haihuwa, tare da koya musu yadda zasu yi hakan
Hukumar WHO ta ce a yanzu haka, asibitoci a kasashe fiye da 150 su na yin amfani da wadannan matakai guda 10
Majalisar Dinkin Duniya tana kira ga kasashe su bada Karin gudamawa domin tallafawa kasashe dake fuskanatar bala’in yunwa sakamkon karancin ruwa sama bara
Majalisar Dinkin Duniya, tana kira ga kasashe masu bada gudumawa su kara hanu, domin a tallafawa kasashe dake fuskantar bala’in fari, a yammaci da kuma Afirka ta tsakiya,musamman ma Nijar, inda tace, kusan rabin al’umar kasar suna fuskantar mummunar yunwa
Shugabar hukumar samar da abinci ta Majalisar Dinkin Duniya,Josetta Sheeran,ta kira farin na Nijar da cewa annobace da take bayyana kanta yanzu,inda fiye da mutane milyan bakwai suke fuskantar karancin abinci
Haka kuma ta ce, hukumar wadata abincin zata mai da hankali kan wadanda suka fi fuskantar hadarin yunwa,‘yan yara kasa da shekara biyu
Mummunar karancin ruwan sama a bara ta janyo karancin amfanin gona ga mutum da dabba, cikin kasar
Tsohon shugaban kasar Amurka Bill Clinton ya yi kira ga kungiyoyin agaji dake tallafawa wajen yakar cutar kanjamau su yi kyakkyawan amfani da tallafin da suke samu daga kasashe masu karfin arziki
Tsohon shugaban kasar Amurka Bill Clinton yayi kira ga kungiyoyi agaji dake tallafawa wajen yakar cutar kanjamau da su yi kyakkyawan kula wajen amfani da tallafin da suke samu daga kasashe masu arziki
Clinton ya bayyana haka ne yau Litinin a wajen taron koli na kasa da kasa da ake gudanarwa kan cutar kan jamau a Vienna
Tsohon shugaban kasar ya shaidawa kungiyoyin yaki da cutar kanjamau cewa cibiyoyi da dama suna kashe makudan kudade wajen tura ma’aikatan yaki da cutar taruka
Bisa ga cewarshi, dak wata dala da aka barnarta, tana jefa wani rai cikin hadari
Mr Clinton ya kuma kare kokarin gwamnatin shugaba Barack Obama na tallafawa yaki da cutar kanjamau yayinda Mr
Obama ke shan suka cewa, ya saba alkawarin da ya yin a kara yawan kudin da ake kashewa kan yaki da cutar kanjamau
Masana kimiyya a Jami’ar Arizona dake nan Amurka sun sakewa sauro fasalin haliita ta yadda ba zai iya dauka da yadar cutar zazzabin cizon sauro
Masana kimiyya anan Amurka sun sake fasalin halittar sauro ta yadda ba zai iya dauka da yada cutar malariya ga bil’adama ba
Masana kimiyya a jami’ar Arizona sun bullo da wata halitta dake iya shafar hanjin sauro ta yadda ba zai iya daukar kwayoyi da ke haddasa cutar zazzabin cizon sauro ba
An wallafa binciken ne a mujallar dakunan bitar kimiyyar sarsalar cututtuka masu yaduwa
Masu binciken suna fatan nan gaba za su saki wan nan sabon sauro cikin daji da nufin murkushe na asali masu yada cuta
Kusan mutane milyan metan da hamsin a duk shekara suke kamuwa da cutar malariya a fadin Duniya
Alluran rigakfi suna da muhimmanci ga rayuwar yara kanana domin alokacin basu da wadatar garkuwar jiki mai kare biladama daga kamu wa da cututtuka masmman daga ranar haihuwa har zuwa shekara biyar a duniya
Akwai BCG da BPT, HPV, CSM, Yellow Fever da kuma Measles
Su wadan nan alluran suna kare yara daga kamu wa da cutuka shidda masu saurin hallaka yara kamar su tarin fuka da tarin shika, da ciwon hanta, bakon-dauro, ciwon shawara da sarke hakora
Haka nan kuma an digawa jarirai da ‘yan kasa da shekara biyar ruwan allurar rigakafin cutar shan-Inna wato Polio da kuma CSM ta sankarau a lokacin zafi
Ana fara allurar rigakafi da zarar an haihu jim kadan bayan an tsaftace jariri
Shi ya sa haihuwa a asibiti take da muhimmanci domin duk yaron da ba a haifa a asibiti ba, baya samun ita wannan allura da ake ce mata BCG ta tarin fuka kamar yadda bayani ya gabata
Iyayen da kansu yaw aye, suna rugawa asibiti cikin hamzari bayan an tsaftace jariri don ayi mai rigakafin
A asibiti ake yin wadan nan alluran kuma su ma’aikatan asibiti, sune zasu fada wa uwargida ranar da zata sake zuwa dan ci gaba da alluran domin ba a lokaci daya ake yin su ba
Yana kai wa tsawon wata tara kafin a gama
A hakikanin gaskiya tsakanin ta farko da ta biyu yana kai wa mako 4 zuwa 6, to amma ya dangata ne daga bayanan ma’aikatan jiyya na asibiti
Duk yaran da iyayensu ke kai su asibiti don karbar alluran rigakafin, za ka gansu cikin koshin lafiya da kumari, ga kuma kaifin basira da yin girma cikin sauri
Asaboda haka, ya kamata iyaye su kara himmatuwa zuwa asibiti don yiwa ‘ya’yansu alluran rigakafin
SHAN TABA SIGARI A KAMARU: Har yanzu kamar kashi 18
5% (kashi 18 cikin 100) na mutanen kasar Kamaru ke shan taba sigari duk kuwa da hatsarin dake tattare a cikin wannan dabi'ar
Daga cikin wannan jimillar, kashi 28.8% na mashaya tabar maza ne, yayinda kashi 8
Wakilin Sashen Hausa na VOA a Douala, Mamadou Danda, ya duba lamarin
SHAN TABA SIGARI A JUNHURIYAR NIJER: Shin ka san cewa aksarin duk taba sigarin da ake zuka a cikin Junhuriyar Nijer tana zuwa ne daga makwafciyarta, Nigeria? Wakilin Sashen Hausa na VOA na Maradi, Mani Chaibou ya dubi wasu fannoni maras anfani na irin wannan makwaftakar
SHAN TABA SIGARI A NIGERIA: Wai me yassa 'yan Nigeria suke shan taba sigari ne? Jin dadi ne? Barinta ke da wuya? Zaman tare da wasu ne? Wakilin Sashen Hausa na VOA a Lagos, Ladan Ibrahim ya duba alakar shan taba sigari da wasu dabi'u na yanayin zaman kasa
A cewar jami'an WHO na hadin gwiwar kasashe alamar yin nasara a yaki da cutar polio ta ta'allaka ne kan irin dinbin nasarar da a ka yi a Nijeriya inda al'amura suka dan ingantu game ta yawan yaran da ake nasarar yi masu riga kafin polio, da kuma yadda matsalar da ake samu saboda al'ada ta ragu saboda taimakawa da shuwagabannin addini da na al'umma su ke yi
Har yanzu Nijeriya na daya daga cikin kasashen da polio ta fi addaba a duniya wacce don haka ta zama daya daga cikin kasashen da aka fi mai da hankali a kansu ganin irin yadda ta ke da masu dauke da cutarwajen 450 wanda kenufin kashi 75cikin dari na yawan cutar ta polio a sashen na Afirka
Cikin kimanin yara 400 da sukan kamu da polio akan sami akalla guda da kan sami nakasa
Kuma daga cikin yara masu nakasar, guda 10 zuwa 15 kan mutu saboda matsalar nakasar jijiyoyin numfashi, a fadin WHO
Duk da haka dai a iya cewa ya zuwa yanzu cutar polio ta ragu da kashi 99 cikin dari tsakanin 2001 da 2009
Hukumar Taimaka wa Kasashe na Amurka (USAID) ta himmantu ga inganta lafiyar mata da yan mata ta wajen tallaba wa shirye-shirye na kasa-da-kasa na bunkasa ilimin mata; da hakkokin mata kamar yadda doka ta tanada da kuma shigarsu harkokin siyasa da na tattalin arziki; da kuma ingantacciyar hanyar samun bayanai da kuma kulawa na kiwon lafiya da kuma hana safarar bil'adama, wadanda kowannensu ke taimakawa wajen daukaka matsayin mata
Taken Ranar tunawa da mata na 2010 shi ne, Equel Rights, Equel Opportunity, Progress for All
Ma'ana: bai wa kowa dama daidai da kowa; bai wa kowa sukuni daidai da kowa; bai wa kowa damar ci gaba
Cibiyar USAID ta bunkasa kiwon lafiya a duniya tun da dadewa ta lura cewa mata ne su ka fi fama da rashin wadatattun harkokin kula lafiya
Akan bai wa mata makamai irir-irir na aikin kiwon lafiya, da suka hada da tsarin iyali na yaddar rai, kula uwa da jariri da kuma kula da masu ciwon HIV-AIDS da hana yaduwar cutar
Kuma bayan da Amurka ta bullo da shirinta na Aikin Inganta kiwon lafiya a duniya(GHI) a takaice, mun himmantu a wadannan aikace-aikacen a kokarinmu na ganin mun cimma wannan burin a GHI: Wanda ya hada da Inganta harkokin lafiya a tsakanin mata da yan mata ta wajen tallaba tsarin kawo canji sannu a hankali don kawar da duk wani shamaki a batun samar da ingantaccen yanayin koshin lafiya ga mata; wanda ya hada da sanya maza da yan maza a batutuwan daina nuna bambanci ga mata da kuma kara horar da jami'an kiwon lafiya game da batutuwan daidaito tsakanin jinsi, da tabbatar da cewa mata da yan mata su na shiga ana damawa da su a lokutan yanke shawara; da kuma shigar da kungiyoyi masu zaman kansu da ke kasashen da ke cikin wannan aikin don a tabbatar da daidaiton jinsi a bangaren kiwon lafiya
